---
title: Промксонь Кучомо Іаковонь.
encoding: "bom|utf-8"
mode: 'r:bom|utf-8'
layout: page
theme: slate
lang: ru

---

#### Пря 1.
((Ушод. 1.)) 


1. Іаковъ Пазонь и Господань Іисусань Христань служыця, кямгавтовотъ родтнень, стралестьнень масторонь гувалма, кувать эрядо.
1. Братіятъ монь! эрявяйкень уледе кецямосо, знярдо ульнитядо эрва бедасотъ: Содазь, мяксъ снартлимась тынь кямимань тяйни кирьдеме.
1. А кирдиманень эряви ульмексъ тявнень прядозень, штобы тынянькъ ульнемсъ прядозетьнень и ванькстненень, мястьнесе якъ нужань илязо ульть.
1. Улиньдяряй ки тынькъ ютксто аволь вяльть прявей, сенень эряви инялдомксъ Пазнень, коната максни вясеменѣнь виетсте и а упреки и максозь ули сонянзе. Эряве же вяшмексъ кемима марто, эрвяхкень мелявтомавтомо; сексъ се ки мелявты, ули иневядень волнатьнень гондямо, вармасто кяпедезетненень и оршазетьненень.
1. И аволь эрявъ ломансь се арцеме, мяксъ сайсазо мязень гакъ Пазонь пельде. ломань явозь эсь оймсензе аули эсь тявтьнесэ кянериця.
1. Но эряви эрва братъсъ сэтьме прянь шнамо сареензе сонзе: А сюпавъ эсь сатьмесе несакъ кода светъ тикше ланксо ёми.
1. Сексъ валдомсь чи пай жаръ марто, и костизе тикшесь, и цвѣтъ сонзе прась, и мазесь неявконь сонзе ёмасть: истя и сюпавъ тявтнесе сонцензе пуйкшть.
1. Уцяскавъ ломань, коната кирьдесазо бедань; сексъ кирьдиця сайсазо венецъ эрямонь, тодей кода алтызе Пазъ товататьненень, конататъ сонзе вѣчкить.
1. Кинень гакъ снартлезень аереви кортлемксъ, мяксъ снартливанъ монъ Пазонь пельде: несакъ пазъ аволь снартлиця кежеть ломатьнень, а снартли же сонъ кинзе якъ.
1. А эрвяйке снартлеви эсть пяжетень ведямонь пельде, конась ломанень тарги бѣдасъ и маньчи.
1. И седе мяиле киске ушодось шачи пяжеть: тяевтезь же пяжеть шачи куломо.
1. Илядо маньчиватъ, вечкезеть монь братіятъ. Эрва максмо паро іерва казне сюпавъ мянельсте ули, валгось тятянь пельде валдонень, конань геце арась полавтомань, или ютамо сулеень.
1. Сексъ арцемсто, одовъ шачизе минекъ валзо видень, штобы минянекъ ульнемсъ ушодомасо такодатьнень тяймесе сонзе.
((Ушод. 51.))
1. А сень гувалма братіятъ монь вечкезеть!
1. Эряви эрва ломаннень куроксто кулцономсъ; а аволь курокъ кежеявтомксъ.
1. Сексъ кежень ломань правдань Пазонь атяйни.
1. Тень гисъ ортось ерва скверноень и ускула кежень, примадо сятьмесе ёвтазень ойметь тынькъ.
1. Ульнеде же тяицятнесе валонь, а аволь аньцякъ кулцоныцятнесе маньчезь ястянзе.
1. Сексъ се, коната кулцоны аньцякъ валонь; а атяйни, ули ломаннень ванозьнень гондямо зеркалань.
1. Сексъ ванозь, и тусь, и се чассо, истувтызе, кодамо ульнесь.
1. Кона же ваньцли законань тяезень, оля ланксо, и тяйни сонзе, те аволь кулцоныця и стуфтозень, но тяиця тявень, сонъ уцяскавъ ули эсь тявензе.
1. Буде ки арци эсь кисензе, мяксъ сонъ кямезь ломань, и акортли кельсъ сонцензе, но манчи эсь сядеень, сень кямимась ули чаво.
1. Сексъ кямима ванксонь и паро Пазъ икеле и Тятямъ ули тень, штобы якамсъ сиротанень и дованень, зярдо сынь середить и мелявтомасо, и штобы ванмоксъ эстянзе ванькссо ломатьнень пельде.

#### Пря 2.
((Ушод. 52.)) 


1. Братіятъ монь! апакъ ванозь чаматъ ланксъ кирдиде кямима Господнень минекъ Іисусъ Христознень слававтозень.
1. Сексъ зярдо совиньдяряй промксосъ тынькъ ломань кандось сырьнень суркстъ сюпавъ и питьневь ёжёжасо, сови же и нищой берань одёжасо, И вачтадо тынь кандозень ланксъ питьневъ одёжасо, и ёвтадо тянзе: тонъ инескеть озакъ тесе; и нищойнень ёвтадо: тонъ стякъ тосо, или озакъ тесе пильгеть ваксъ моньцень; И язиде вантъ эсь поцотъ, и тяевсть судіакстъ берянь арьцеметьнень.
1. Марядо братіятъ монь вечкезеть! аволь ли Пазъ сонць кочкизе нищойтьнень не ломатьнесе, штобы сынь улевелеть сюпавтъ кямимасо, и муивеледе инязоро кирдимань, конань алтызе сонъ вечкицятьненень сонзе?
1. А тынь алкиньгавтынькь нищоень. аволь ли сюпавтъ обидить тынькь, и товататъ усксить тынькь судоватъ?
1. Аволь ли неть сёвныть паро лямень, кодамосо тынькъ сонць Пазъ ловны?
1. И истя буде тяйнитядо тынь законань инязоронь, кода сёрмадось: эряви тонять вечкемсъ эрва ломанень, кода эстянзе вадрясто тяйнитядо.
1. Ванотадо деряй чаматъ ланксъ, сясте пяжеть тяйнитядо, и законъ тынькъ осуди кода разорицятнень тень.
1. Сексъ ки вясе законсь ваносазо, пяжетти же вя заповедень карчо, тяевсь се вясемесе чумо.
1. Сексъ ёвтыця: ломань ава марто атяиньдяряй пяжеть, но куловтатъ, тяеватъ чумо вясемесе законсо.
1. Истя кортледе, и истя тяеде, кода закононь гувалма шождынень судямксъ карматадо.
1. Сексъ судъ милостевтемо а теицятненень милостень: и шнасызь милостивойтьнень судатсо.
((Ушод. 53.))
1. Кодамо лязесь, братіятъ монь! ки кортлиньдяряй, мяксъ поцсонзо ули кямима, атявтьнень арась? сясте ули ли кямимасо ванозь?
1. Буде же братъ или пятязо улить штапотъ, и аулить сынстъ кецеть сускомонь кшень, ёвтасазо же сынянстъ кіякъ тынькъ ютксто: совадо инескеть, эжнеде и пякесь пешкединькь; амаксы же сынянстъ, мязе эряви сынянстъ нужань гисъ и кямимась буде тявтьнень эсь пельдензе аули, кулозь ули сонць сонзе гувалма.
1. Но ёвтасазо ки: тонь поцссо ули кямима, а монь поцссо тявть; невтикъ монянь кямимань тонть, тявть вялкска тонть, и монъ тонять невтянъ тявтьнесе монь кямимась монь.
1. Тонъ кяматъ, мяксъ Паз вейке: вадрясто тяинятъ; но и діаволтъ кямить, и пялить сонзе.
1. Содатъ ли тонъ чаво ломань! мяксъ кямимась тявтеме кулось ули?
1. Авраамъ, тятямъ минекъ, аволь ли тявть пельде тяевсь аволь чумо, кандось Исааконь цёрань сонцензе осксосъ?
1. Неятъ ли, мяксъ кямимась пособакшнось тявтьненень сонзе. и тявть вялькска тяевсь кямима.
1. И тяевсь святой валонь.
1. Кортлезень: кямсь же Авраамъ Пазнень, и тяевсь праведнойсо: и алужоксъ Пазонь ловнозь.
1. И истя нейдядоли, мяксъ тявть гувалма виде ломань ульни, а аволь вя кямимасто.
1. Истя же и Раавъ пяжеть тяйця, аволь ли тявть гувалма вановсь, примазь салава ваныцятнень, и лія кіявасо ильтиньзе сынстъ?
1. Сексъ кода тѣла оймевтеме ули кулозь, истя и кемимась тявтеме кулозь ули.

#### Пря 3.
((Ушод. 54.)) 


1. Братіятъ монь! аволь ламотъ ульнеде тонавтыцятъ, содазь, мяксъ седѣ ламо осудязь ульдянокъ.
1. Сексъ ламо пяжетьтянокъ вясеть. буде ки валсотъ а пяжети, се ломань прядозь, кирдеви и вясе тѣлань.
1. Сексъ вана и лишметьнень омкстятанокъ, штобы сынь кулцоноволсть минекъ, и вясе тѣланзо сынстъ вяляфлитянокъ.
1. Вана и кораблятъ покштъ, и віевть вармасто кантлезь, витлесть ульнить вишкине рульце, козой арьцеви витлицятъ.
1. Истя и кель вишкине пель ули, и вяльть шнави вана и вишкине толъ, и зярцъ покштъ вѣщеть пулты?
1. И кель толъ, мазы аволь війдень. истя и кель эри тѣлань пелестъ минекъ, а ванькссо тяезь вясе телань, и пултась чаронь минекъ шачмонь, и куртазь геенань пельде.
1. Сексъ эрьвяйке родъ звертнень же и нармотьнень, гадтнень же и кальнень, сатьми и сятьмеви родсо ломатьнень; А кель кодамо якъ ломать сатьмевтеви, сексъ сонъ ули кежъ, пешкедесь куломонь ядань, конань кинень гакъ алоткавтови.
1. Сенесе славатанокъ Пазонь и Тятянь, и сенесе сёвнатнокъ ломатьнень тяезетьнень пазонь гондямо.
1. Текежо курксто лисни и шнамо и наригамо. братіятъ монь вечкезь! аволь истя тенень ульмексъ эряви.
((Ушод. 55.))
1. Неужели вядь лейсто вя таркасо чуди тантѣй вядь и сепень?
1. Неужели вядь лейсто вя таркасо чуди тантѣй вядь и сепень?
1. Неужели можна, братіятъ монь! смоковницянень шачтомсъ маслинатъ, или виноградъ таратнень смоквань? истяжо вя чудерьксте якъ акарми чудеме вядь и салтозь и таньтей.
1. Ки тынькъ ютксто вяльть прявей мастеръ эрьвяйкень тявень, тонатанень эряви невтемсъ тяветьне сонцензе Пазонь эрямсто сатьмесе и покшъ прявсе.
1. Улиньдяряй же сепе завидямо сядеетьнестъ тынькъ и кежіявтадо, сясто илядо шна прянькь, и илядо кортле кенгелезень правдась ланксъ.
1. Истямо мудростень аволь вѣрьде валги, но масторонь, оймень, діаволонь.
1. Сексъ косо завидямо и кежъ,тосо порядковтомо, и эрва берянь тевъ.
1. А конась вердѣ премудростесь, се васня ули ваньксъ а мяиле мирясь, сятьме, вяльть кулцонозь, пешкедесь милостынясо и партъ раштамосто, аволь мутязь и аволь лукавой.
1. А раштамось видень видить товататъ оймсеме, конататъ ярить ломать ютксто.

#### Пря 4. 


1. Косто сёвномотъ и кежъ пелькстамонь тынькъ ютксто? аволь ли сенесе, мяксъ пежетень тяимань тынькъ виевсь пельтнесе тынькъ?
1. Вяшнитядо, и арась тынь кеце: куловтадо и завитядо, и амуиви тынянькь, сёвнотадо и бороцятадо,и арась тынькъ кеце мязе якъ, несакъ авяшатадо.
1. Вяшатадо, и амуиви тынянькъ, сексъ берянсте вяшатадо, штобы ютавтомсъ се пяжетень тяимасо тынькь.
1. Прелюбодейть и прелюбойцятъ, а содатадо ли, мяксъ вечкемесь мира эрицятьнень неть ули сёвномо Пазъ марто? сексъ коната карми алужоксъ тяймексъ ломатьне марто, се аволь алужъ Пазнень ули.
1. Или арьцитядо тынь, мяксъ напрасной сёрмадомось кортли: завиди минекъ оймесь эрицясь теласо минекъ.
1. Но седе покшъ тяйневи милостесь. несакъ корты: Господь городойтьненень карчо ащи, и сятьметьнень максни милостесь.
((Ушод. 56.))
1. Уледе кулцонозь Пазнень; а діаволнень карчо ащиде, и сонъ карми тынянькъ пельде оргодьмексъ.
1. Арадо седе малавъ Пазнень, и сонъ седе малавъ тынянькъ ули: пяжеть тяицятъ ваньцкавтадо кедьть: аволь віедеть витледе сядеенть тынькъ.
1. Кирьдеде бѣдатъ и сальвятьне сяльмстень тынькъ штобы кольгелевсть, и аврдиде, пяедьмась тынькъ авардемесь полавтадо, и кецямось мелявтомосъ.
1. Уледе сятьметь Господемъ икельде, и тяеви тынькь вяльть партнексть.
1. Илядо кенгеле вяйкеть вяйкеть ланксъ, братіятъ! сексъ кенгелиця братотъ ланксъ, или осудиця эсь братонзо, и осуди законъ: буде же законсь сялдатъ, то аволь тяицятъ тонъ закононь, но судіятъ.
1. Вяйке ули максниця закононь и судія, конась віевъ ванмоксъ и ёмавтомксъ. а тонъ ки истямо осудиця ялганень?
1. Марядо ней кортлицятъ: ней или валцке марто мольдянокъ те ошсъ, и ульдянокъ тосо вя іе, и рамасынекъ товартнень и сюпалгавтынекъ; Тынькъ а содатадо, мязе валцке марто ули. сексъ кодамо эрямось тынькь? сексъ кода прась сонъ, конась кода анцякъ появазь, а мяиле и ёми.
1. Те таркасъ, штобы ёвтамсъ тынянькъ: улиньдяряй Господьнень угодна, и ульдянокъ жывть, и сясте тяйсынекь тень или сень.
1. Ней же тынь прянькь шнатадо ули берянь.
1. И истя ки соды кода тяемсъ паро, и атейни, сенень пяжеть ули.

#### Пря 5. 


1. Садо ней сюпавтъ, аварьдиде и лайшеде покшде мелявтомотьнень тынькь, конататъ тынькь марто улить.
1. Сюпавъ чи тынькь наксаць, одёжань тынькь кій савизе.
1. Сырне тынькь и сіянь чемениясь, и чеменесь сыньстъ сяльменеемсъ тынькъ ланксъ карми и савьсазо кискеть тынькь кода толъ: конань муиде тынькь остатка читьнесе.
1. Вана пандовксъ тынькь вкирьдезень тынькь пельде работниктнень кеце тынькь тяицятьнень тынь кеце масторъланксо сотынькь, сонъ пекь сяири и авардимась товататьнень, конататъ нуйсть тынькь кеце, маризе Господь Саваоѳъ.
1. Кецявсть тынькь масторъ ланксо, и вясемесе паротьнесе пешкидинькь, андыде эсь телань кода бы пячкеме ланксъ.
1. Осудиде, куловтыде тынь праведноень: а пельксты тынькь марто.
1. И истя братіятъ монь кирьдеде седе кувать и се шкасъ, зярдо сы Господь. вана сокиця учи партъ раштамотьнень масторсто кувать учозь сыньстъ зярцъ прими пиземе рано и позно.
1. Истя и тынь кувать кирьдидѣ, улидѣ кеметь сядейтнесе тынькь, несакъ самось Господань маласо.
1. Илядо кувцикъ вяхкеть ланксъ, братиятъ! штобы тынянькь а ульмексъ осудязетьнень: вана судія самой кянькшъ икельде ащи.
((Ушод. 57.))
1. Братіятъ монь! гондямось примидѣ бедатьнень и покшъ кирьдемень, пророксто, конатъ кортлесть лямсе Господань.
1. Вана шнатанокъ минь кирьдицятьнень. кирдемесь Іованъ тынь мариде, и куломо Господань неиде: сексъ вяльть милостивой Господь и чивой.
1. Седеикеле же вясеметь, братіятъ монь! илядо божа а мянельсе, а масторсо, аволь лія кодамо якъ божамосо. кортледе же истя: вицсте, вицсте, и арась, арась; штобы а манямксъ.
1. Бедасо ли ки тынькь ютксо, озноволь; уцяскавъ ли ки, шнаволь Пазонь.
1. Середи ли ки, тярьдевель священниктнень церквань, и штобы озновольть кисензе, вадьнесь сонзе ойсе лямсъ Господань.
1. И озномосо кямимасто пичке середезень, и кяпеди сонзе Господь: и пяжеть тяиньдеряй сонъ, простясазо Господь пяжетьне сонзе.
1. И истя ёвтадо вяйкестъ вяйкестъ пяжетьне, и ознодо вяйкень гисъ, штобы ульмексъ тынянькъ здоровтнень. сексъ ламо пособи озномось праведноень.
1. Илія ломань ульнесь истямо жо ломань кода и минь, и ознозь тяизе, илязо уль пиземе: и арасель пиземень масторъ ланксо нилице пель іе.
1. И таго ознось, и мянельсте мольць пиземе, и масторъ максь раштамотъ соньцензе.
1. Братіятъ! ки тынькь ютксто кадовиньдяряй кіявасто правдань.
1. И вѣдясазо ки сонзе. Эряви содамсъ, мяксъ коната пяжеть тяицянь ведясазо кіявасто аволь віедень, ванасазо оймень куломсто, и вяльтясазо ламотъ пяжетьне.
