---
title: Иоанн Златоустонь литургиязо - 1
---

#### Од сыцятнень литургия


Д. (_шаржавонть панжозь ды кадиласо престолонть сувтазь_). Ульнесь рунгозо калмосо, Оймезэ – адсо, розбойник марто – райсэ, Тетянзо ды Оймеялтонть марто – престолсо, валсо а ёвтавиця Христос.

_Весемесь сувтави кадиласо, ловови 50-це псаломось._

#### Менельмасторонь Инязоронтень

П. Менельмасторонь Инязор, Оймавтыця, Видечинь Оймеялт, конась ашти эрьва таркава ды пешти весементь, паронь максыця ды эрямонь кирдиця, сак, совак эйзэнек, ванськавтымизь минек эрьва кодамо нулгодьксчиденть ды идить, Вечкицянок, минек ойменек.

Шнамо Инешкипазонтень, сэтьмечи модамасторонтень, Пазонь мель ломантненень. (_Кавксть_).

Инешкипаз! Пут валт кургозон ды мон шнатан Тонть.

Д. Шка Инешкипазонтень тевть невтемс. Церьковань кирдиця, чанстямизь.

П. Шнави Инешкипазось течи, свал ды пингеде пингес.

Д. Ознок мондень, чанстязь кирдиця.

П. Инешкипазось невтьсы теть кинть.

Д. Ледстямак монь, церьковань кирдиця.

П. Инешкипазось ледстятанзат эсензэ Менельмасторсо, течи, свал ды пингеде пингес.

Д. Истя улезэяк.

Д. [Баславамак, церьковань кирдиця]

### Начало Литургии

П.Баславазь тетянть, Цёранть ды Иневанькс Оймеялтонть Масторозо, течи, свал ды пингеде пингес.

П. Истя улезэяк .


#### Ине Ектения (Великая Ектения)

(_Саемс Вень озномастонть_) __Ине ектения__

Д: Сэтьмечисэнть Инешкипазонтень ознотано.

Н: Инешкипаз, ульть седеймариця

Д: Весе мастордонть ды ойменек идемадо Шкипазонтень ознотано.

Весе модамасторонть сэтьмечиденть, Инешкипазонь церьковатнень шумбрачидест ды весень вейсэндявомадо Пазонтень ознотано.

Те чанстязь (святой) храмдонть (кудодонть) ды веседе сонзэ эйс кемезь, пазонть шназь, ды эйстэнзэ пелезь совицятнеде Инешкипазонтень ознотано.

Минек Ине тетядонть святейшей патриархтонть АЛЕКС_И_ИНТЬ эли минек высокопреосвященной архиепископтонть ВАРСОН_О_ФИИНТЬ, почтенной просвитордо, конась Христосонь дьяконокс, весе клирдэнть (церьковань лия весе служицятнеде) ды весе ломантнеде инешкипазонтень ознотано.

Пазонь ванстовиця минек мастордонть (_лемезэ_) весе эрицятнеде ды властень кирдицятнеде Вере Пазонтень ознотано.

Минек оштонть (_лемезэ_) эли минек веледенть (_лемезэ_) эли Пазонь чанстявкс эрямо тарканок эйсэ весе оштнэде ды мастортнэде ды эйсэст кемиця эрицятнеде Вере Пазонтень ознотано.

Паро погодадонть, моданть сюпав касовкстнэде ды сэтьме шкатнеде Вере Пазонтень ознотано.

Ведьга укшныцятнеде, васолга якицятнеде, сэредицятнеде, вешницятнеде, полонс саезтнеде (пекстазтнеде ды панезетнеде) сынст идемадонть Вере Пазонтень ознотано.

Эрьва кодамо ризкстэ, кажодо, кежде ды нужачиде седеенек олякстомтомадо Вере Пазонтень ознотано.

Ванстомизь, идемизь, простямизь, Вере Паз, Эсь парочисэнть.

Иневанькс, инешнавиця минек Азораванть Пазонь чачтыця Мария тейтеренть, весе чанстянь ломантнень (святойтнень) марто ледстязь эсь прянок ды ялганок ды весе эрямонок Христос Пазонтень алтасынек.

Н. Тонеть, Вере Паз.


#### Антифонт (изобразительнойть)

#### Васенце антифононть морамодо икелень озномась.

П. Инешкипаз! Вере Паз. Кинь инязорксчизэ а онкставиця, шнамозо превс а совавтовиця, ломанень вечкемазо а евтавиця, седеймарямозо певтеме. Тонсь, Менельмасторонь Кирдиця, варштак лангозонок ды те чанстязь храмонть лангс ды макст миненек ды мартонок озныцятненень Тонть певтеме седеймарямодот ды сюпавчидет.

Тонеть жо минек шнамонок ды сюконямонок. Тетянтень, Цёрантень ды Иневанькс Оймеялтонтень. Течи, свал ды пингеде пингес.

Н. Истя улезэяк.


#### Васенце антифонось

(_102 Псаломось_)

Н. \1) Шнак, монь оймем Инешкипазонть.

Шназят Тон, Инешкипаз!

Шнак, монь оймем Вере Пазонть!

Весемесь, мезесь монь потсо – те сонзэ валдо лемезэ.

\2. Шнак, монь оймем, Инешкипазонть

ды илеть стувтне весе Сонзэ тевензэ.

Сон нолды тонть весе чумочит ды

леци весе ормат,

вансты эрямот стяконь пелемадо,

чансти эйсэть седеймарямосо ды сюпавчисэ,

максы паро мелеть коряс,

орелонь кондямо, одкспора теть велявты.

\2) Седеймарямонь тевть топавты Вере пазось, вансты лепштязь ломантнень мелест.

\1. Сон панжинзе эсензэ кинзэ Моисейнень, Эсензэ тевензэ - Израилень цёратненень

\2. Вечкиця ды паронь кандыця Инешкипазось – ламонь цидярдыця ды седей мариця, аволь педе пес кежиявтыця ды аволь пингеде пингес каршо молиця, сон аволь минек закононь колавксонок коряс тенек теи, ды аволь пежетенек коряс тенек максы.

\1. Кода вере ашти менелесь моданть эйстэ, истямо покш Сонзэ седеймарямозо Сонзэ Эйстэ пелицятненень. Кода васоло ашти чилисемась, чивалгоманть эйстэ истя явинзе эйстэнек минек закононь колавксонок.

Кода тетясь цёранзо вечки, истя вечки Пазось Эйстэнзэ пелицятнень. Эдь сон содасы минек потмонок, а стувтни седе, што минь Сонзэ суронзо.

\1. Ломанесь – сонзэ чинзэ – тикше енов молицят, теке паксясо цецят коськить.

\2. Пуви ланганзо – ды арась сон,

ды а муеви тарказо.

\1. Вере Пазонть жо седеймарямось сондензэ пелицятненень пингеде пингес.

\2. Сонзэ видечизэ цёратнень цёраст лангсо, конат ванстыть Сонзэ эрямонь лувонзо (завет), конат а стувтнить Сонзэ кармавтоманзо, ды эрить сынст кувалма.

\1. Инешкипазось эсензэ престолонзо ладизе менельс. Сонзэ масторонзо пезэ арась.

\2. Шнадо Инешкипазонть весе сонзэ Армотне, конат кеме вийсэ топавтыть Сонзэ валонзо, Сонзэ кунсолозь.

\1. Шнадо Инешкипазонть весе Сонзэ ушмонзо. Сонзэ урензэ, конат топавтыть Сонзэ мелензэ.

\2. Шнадо Инешкипазонть, весе Сонзэ тевензэ, весе таркатнесэ, косо сон топавты Эсь олянзо.

\1. Шнак Инешкипазонть монь оймем ды весемесь, мезесь монь потсо – те Сонзэ. Шназят Тон, Инешкипаз.

Д. Одс ды одс сэтьмечисэ Инешкипазонтень ознотано.


Д. Эрьва кодамо ризкстэ, кажодо, кежде ды нужачиде седеенек олякстомтомадо Вере Пазонтень ознотано.

Д. Ванстомизь, идемизь, простямизь, Вере Паз, Эсь парочисэнть. Иневанькс, инешнавиця минек Азораванть Пазонь чачтыця Мария тейтеренть, весе чанстянь ломантнень (святойтнень) марто ледстязь эсь прянок ды ялганок ды весе эрямонок Христос Пазонтень алтасынек.

Н. Тонеть, Вере Паз.


#### Ознома омбоце антифононть морамодо икеле.

П. Инешкипаз, Вере Паз! Ванстык Тонть раськеть ды чанстик сонзэ поладксонзо. Тонть церькованть ванстык, тонь храмонть вечкицятнень чанстить. Илямизь кадо Тонть лангс кемицятнень.

Тонть инязорксчит, ды тонть Менельмасторот – те вий ды шнамо тетянтень Цёрантень ды Иневанькс оймеялтонтень, течи, свал ды пингеде пингес.

Н. Истя улезэяк.


#### Омбоце антифонось (145-це Псаломось)

Н. Шнак, монь оймем, Инешкипазонть. Пингем перть карман шнамо Пазонть, карман моравтомо Пазонть туртов, зярс эрян мода лангсо.

1\. Илядо кеме виевтнень лангс, ломанень цёратнень лангс, конатнесэ арась идема. Макссызь сынь эсь оймест ды велявтыть эсь тарказост. Се чистэнть ёмитькак весе арсемаст.

2\. Шнави се, кинь лездыцязо Иаковонь Пазось. Кинь кемемазо Эсензэ Пазонзо лангс, менеленть ды моданть, морянть ды мезе сонзэ потмакссо теицянть лангс.

Пингеде пингес кемемань ванстыцянть.

Нарьгазтнень кис аштицянть,

вешицятненень кшинь максыцянть лангс.

Пазось олякстомты пекстазтнень,

Пазось теи неицякс сокортнэнень,

Пазось вити комавтозтнень,

Пазось вечки видечисэ эрицятнень.

1\. Пазось вансты сыцятнень,

Иди урозтнэнь ды доватнень

Пежетев китнень теи чаво таркакс.

2\. Пазось карми инязорокс пингеде пингес

Тонть пазось Сион, родсто, родс

(_Слава и ныне_). _Песнь императора Юстиниана_

Вейкине Цёра, куломань а содыця Инешкипазонь Вал. Тон Мария тейтеренть, Пазонь Аванть пельде ломанькс чачозь, ды мейле крест лангсо маштозь, Христос Пазонок, куломасо куломанть изниця Святой Троицясто вейкесь, Тетять ды Иневанькс Оймеялтонть ёндо шназесь, – идемизь минек.

##### Вишкине ектения

Д: Одс ды одс вейсэ Вере Пазонтень ознотано.

Н: Инешкипаз, ульть седеймарицякс (эрьва вешемантень). Господи помилуй

Д: Ванстомизь, идемизь, ульть седеймариця, Инешкипаз, эсеть парочисэ.

Д: Иневанькс, инешнавиця минек Азораванть Пазонь чачтыця Мария тейтеренть, весе чанстязь ломантнень ледстязь, эсь прянок, ды ялганок, ды весе эрямонок Христос Пазонтень алтасынек.

Н: Тонеть, Вере Паз.


#### Колмоце антифононть морамодо икеле ознома

П. Тон, те вейсэнь озксонтень пурныцясь ды лемет кис пуромозтненень вешемаст коряс максомо алтыцясь, течи уреть вешемаст топавтык –макст тенст Тонть видечинь содамо, тона чисэ жо – а прядовиця эрямо.

Тон – паронь теиця ды ломанень вечкиця Паз, Тонеть кучтано минек шнамонок. Тетянтень, Цёрантень ды Иневанькс Оймеялтонтень, течи, свал ды пингеде пингес.

Н. Истя улезэяк.


#### Колмоце антифон.

(Мф 5: 3-12). _Блажены_

Эсеть Менельмасторсо, Инешкипаз, ледстямизь минек, зярдо сат Тон тозонь.

1\. Уцяскавт пурныцянь ойметне (сеть, кинь оймест пурныцянь) – сынст ули Менельмасторост.

2\. Уцяскавт майсицятне – сынь муить кенярдома.

1\. Уцяскавт видечинь вешницятне – сынст седеест пештяви.

2\. Уцяскавт кунсолыцятне (кроткие) – сыненст мода максови.

1\. Уцяскавт седеймарицятне – сыненсткак Пазось ули седеймарицякс.

2\. Уцяскавт ванькс седейтне – сынь Пазонть нейсызь.

1\. Уцяскавт сэтьмечинь ладицятне – сынст Пазонь ломанекс лемдясызь.

2\. Уцяскавт видечинь кис паневтне – сынст ули Менельмасторост.

1\. Уцяскавтадо тынь, зярдо монь кисэ кармить панеменк, сялдомонк ды берянь валсо севномонк.

2\. Кенярдодо, ломанть – казненк покш – менельсэ.

1\. (Шнамо).

2\. (И ныне) (Нейгак).



#### Эрьвачинь антифонт

#### Васенце антифонось (91:2 – 3,16 Пс).

1\. Мельспаро Пазонь шнамось. Пазонь Аванть озноманзо коряс, Идиця, идемизь минек (эрьва стихенть лангс припев).

2\. Мельспаро Пазонь шнамось ды Тонть леметь, Инешкипаз, моравтомась.

1\. Мельспаро Валске марто Тонть седеймарямодо ды вень Тонть кемемадо евтнемась.

2\. Виде минек Пазось ды арась эйсэнзэ авидечи.

1\. Шнамо.

2\. (И ныне).


#### Омбоце антифон (Пс 92:1,5)

1. Пазось – азор. Сон ашти эсензэ Инязорксчисэ.

Чанстязь ломанет озномаст коряс, Тон, Идиця, идимизь минек.

2. Пазось – азор. Сон ашти эсензэ Инязорксчисэнзэ ды эсензэ певтеме вийсэнзэ (эрьва стихенть лангс припев).

1. Тень кувалт масторлангось кеме ды а сорновтовиця.

2. Тонть тонавтомат видедеяк видеть. Тонть Кудонтень улема, Инешкипаз, Иневанькс таркакс ламодояк ламо чить.

(_Слава и ныне-)

#### Колмоце антифон (94:1-5 Пс)

1. Садо, кенярдтано Пазонтень. Серьгедтяно Пазонтень, минек Идицянтень.

Пазонь дивань цёра, идемизь минек, тонеть моравтыцятнень. Аллилуия (Припевесь эрьва стихенть мельга).

2. Стятано Сонзэ икелев шнамо вал марто ды моросо сергедтяно сонензэ:

1. Эдь Пазось – Инешкипаз

2. Инязор весе раськетнень лангсо.

Сонзэ кедьсэть масторонь весе морятне ды пандо прятне. Сонзэ кунсолы иневедесь, те Сон теизе веденть ды коське модантькак теизь Сонзэ кедтне.

### ВХОД С ЕВАНГЕЛИЕМ

Евангелия марто совамо

Д. Инешкипазонтень ознотано.

#### Совамодо икеле ознома

П. Инешкипаз, Вере Паз. Вере менельсэ Тонть мелеть топавтомс армонь ды архангелэнь чинэнь ладиця, теик минек совамонок тонть чанстев армот марто, конат служить Тонеть ды шныть Тонть, вейсэнь совамокс.

Тонеть жо минек шнамонок ды сюконямонок. Тетянтень, Цёрантень ды Иневанькс Оймеялтонтень. Течи, свал ды пингеде пингес.

Н. Истя улезэяк.

[Д. Баславик, церьковань кирдиця, чанстев совамонок.]

П. (Баславазь). Шнави Тонть частев ломанет совамось весе читнестэ: течи, свал ды пингеде пингес.

(Весе ютыть икелев).

Д. (Ломантненень евангелиянть невтезь) Содыця! Стятано сэтьместэ.

Од сыцятнень литургиянь совамо морось. Придите поклонимся

Н. Совадо, сюконятано ды кумана лангс пратано Христоснэнь! Кулозетнестэ вельмезесь (эли праздникстэ: Паз Аванть озноманзо коряс, эли стяко чистэ: (во святой дивной). Пазонь Цёра, идемизь минек, Тонеть моравтыцятнень: аллилуия.

Праздникенть ды храмонть тропарть ды кондакт

[Д. Инешкипазонтень ознотано]


#### Трисвятоенть моравтомадо икеле молитва

П. Инешкипаз, Иневанькс таркасо аштиця, конань херувимтне ды серафимтне колмо чанстев моросо шныть. Конантень Менелень весе вийтне сюконить. Тон а улемасто эрямос весементь ютавтыця, эсеть енов молиця ломаненть мода лангс нолдыця ды сонзэ весе эсеть казнесэ мазылгавтыця, вешицянень превень ды содамочинь максыця, пежетень теицядо а нулгодиця, сынст ванстомс чумочинь нолдамонь ладиця, Тон, миненек, чумочисэ эриця тезэнь пурнавозтненень,мелень явиця, конантень ансяк бу церьковань кирдицянть пельде шнамонь валт марямс, кунсолык жо минекак, пежетевтнень, колмо чанстев моронть ды седеймарямот коряс совак минеккак, нолдыть весе арсезь ды апак арсе пежетенек, чанстить минек ойменек ды рунгонок ды макст тенек паро мельсэ служамс Тонеть весе эрямонок перть, Пазонь Аванть ды весе чанстязь ломанеть, конат вансть Тонть мелеть весе пингетнень перть, озномаст коряс.

Д: (састо) Баславамизь, кирдиця, (владыка) колмочанстев трисвятого моравтоманть ушодомантень.

П: Яко свят Тон – Иневаньксат минек Инешкипаз. Тонеть кучтанояк шнамонок, Тетянтень, Цёрантень ды Иневанькс Оймеялтонтень.

Баславамодонть мейле лиси диаконось чанстязь кенкштнень икелев ды мери аштиця ломантненень.

Д: ды пингеде пингес.

Н. Истя улезэяк.



##### Колмо чанстев морось (Трисвятое)

Инешкипаз, Инекемечи, Инеэриця, ульть седеймариця (_колмоксть_) (_Слава и ныне_).

Инешкипаз, Инекемечи, Инеэриця, ульть седеймариця.

Инешкипаз, Инекемечи, Инеэриця ульть седеймариця.


Д. Кармавтомизь, церьковань кирдиця.

П. Шнави се, кие Пазонь лемензэ кис сти.

Д. Баславик, кирдиця, престолонть.

П. Шназят Тон, Тонть Масторонь престолось, конась кирдеви херувимтнень вельде весе читнестэ: течи, свал ды пингеде пингес.

Д. Кунсолотано.

П. Сэтьмечи весеменень! Мир всем!

Ч. Тонть ойментеньгак.

Д. Содыця.

Ч. Прокименень вайгель (Недлячинь прокименатнень текстэсь вайгельтнень коряс истя жо стякочинсетнень ды праздникенсетнень невтеви приложениятнесэ).

Д. Содыця.

Ч. Святой апостолтнэнь тевдест ловнома.

[Эли Иаковонь соборной Кучоманзо эли (Петрань) ловнома. Эли: Римлянтнэнень, эли Коринфянтнэнень, эли Галатнэнень) Павел апостолонть кучоманзо ловномась].

Д. Кунсолотано весе. Вонмем.

Апостолтнэнь ловномаст.

П. Сэтьмечи тонеть. Мир ти.

Ч. Тонть ойментеньгак.

Д. Содыця.

Ч. Аллилуиа.


#### Евангелиянть ловномадо икеле ознома

П. Кирвазть минек седейс, ломанень вечкиця Инешкипаз, Тонть Пазонть содамонь валдо ды панжить минек ойменек Евангелиянь валтнэнь чарькодемантень. Путт эйзэнек пелема Тонть паро кармавтомат икеле, штобу минь рунгонь весе толонок изнязь, ютавтовлинек эрямо тонть мелет ванозь.

Тон – минек ойменек ды рунгонок тонавтыця, Христов Пазонок. Тонеть кучттано минь шнамонок, Тонть азортомо тетянтень ды Иневанькс, эрямонь максыця Оймеялтонтень, течи, свал ды пингеде пингес, истя улезэяк.

Д. Баславамак монь, храмонь кирдиця – паро кулянь кандыцянть апостолонть ды Евангелиянь сермадыцянть (_лемезэ_).

П. (_баславазь_). Пазось, весемень шнавкс апостолонть ды Евангелиянь сермадыцянть (лемезэ) озноманзо коряс, максы тонеть паро кулянь кандыцянтень, покш вий марто вал минек Пазонть, Инешкипазонь Цёранть Иисус Христосонь тонавтоманзо эрямос ютавтомс.

Д. (_Евангелиянть саезь_) Истя улезэяк.

Д. (_Ломантненень лисезь_) Содыця! Стятано сэтьместэ! Марясынек чанстев Евангелиянть.

П. Сэтьмечи весенень. Посмотреть как мир всем – 2 варианта.

Н. Ды тонть ойментеньгак.

Д. (_Евангелиянь сермадыцянть лемезэ_) пельде Евангелия. Ловнома.

Н. Шнамо Тонеть, Инешкипаз. Шнамо Тонеть.

Д. Кунсолотано.

#### Евангелиянь ловномась

П. Сэтьмечи теть, виде валонь кандыця.

Н. Шнамо Тонеть, Инешкипаз. Шнамо Тонеть.

[Проповедь]

#### (Башка ектения)... Сугубая ектения

#### Башка ектения



Д: Весе седейсэнек, весе оймесэнек, весе мельсэнек Тонеть пшкадтяно.

Н: вере паз, ульть седемариця.

Д: Вере Паз, весемень кирдиця, Минек тетянок, Инешкипаз, ознотано Тонеть, марямизь ды ульть седеймарицякс.

Н: Вере Паз, ульть седеймариця.

Д: Ульть седеймариця, Вере Паз, тонть ине вечкемат коряс, ознотано Тонеть, марямизь ды ванстомизь.

Н: Вере Паз, ульть седеймариця. (трижды)


П. __Инешкипаз, Вере Паз, марик минек те башка вешеманок ды Тонть вечкемат коряс ульть тенек седеймариця ды кучт тенек эсь сюпавчидеть, конань минек ладсо, учи весе минек раськенек.__

Д: Минек Ине тетядонть святейшей патриархтонть АЛЕКСИИНТЬ эли минек высокопреосвященной архиепископтонть ВАРСОНОФИИНТЬ, почтенной просвитордо, конась Христосонь дьяконокс, весе клирдэнть (церьковань лия весе служицятнеде) ды весе ломантнеде инешкипазонтень ознотано.

Эште минь ознотано минек Пазонь ванстовкс мастордонть (лемезэ), весе народтонть, сонзэ властень кирдицятнеде ды пежетьтеме эрямонок ютавтсынек ваньксчисэ ды паро лувсо.

Эште минь ознотано пазонь чанстявкс ломантнеде ды свал ледстневиця те храмонь ладицятнеде ды эрямосто туезь тетядонок ды ялакстонок, сазордонок пазонь уретнеде (лемест), тесэ ды эрьва косо мадезь аштиця православнойтнеде.

Эште минь ознотано седеймарямодо, эрямодо, сэтьмечиде, шумбрачиде, идемадо, пежетенек нолдамодо эсенек ды минек весе ялакстнэнь ды сазортнэнь (лемест).

Эште минь ознотано те храмонтень парочинь максыцятнеде ды сонензэ паро тевень теицятнеде, сонзэ эйсэ важодицятнеде, моравтыця ды Тонть икеле аштиця ломантнеде, Тонть пельде ине ды певтеме седеймарямонь учицятнеде.

П: Тон седеймариця ды ломанень вечкиця Паз. Тонеть кучтано минь шнамонок, Шнамо Тетянтень, Шнамо Цёрантень, Шнамо Иневанькс оймеялтонтень.

Н: Истя улезэяк.

#### Кулозтень ледстямонь ектения Ектения об усопших

Д. Ульть седеймариця Инешкипаз, Тонть покш вечкемат коряс, энялдтано Тонеть, марямизь.

Н. Инешкипаз, ульть седеймариця (колмоксть) (эрьва вешемантень).

Д. Эште минь ознотано Тонть кулозь уретнеде (лемест), сынст оймест оймамодо, пежетест нолдамодо.

Инешкипаз, совавтыть сынст оймест эрямо тов, косо видечисэ эрицятне муить оймамо.

Пазонь седеймарямо, Менелень мастор ды сынст пежетест нолдамо вештяно Инешкипазонть ды Христос Пазонок пельде.

Н. Макст, Инешкипаз.

Д. Инешкипазонтень ознотано.


#### Кулозтнеде ознома

П. Инешкипаз, ойметнень ды весе рунготнень лангсо азор, куломань ды идемевсень изниця ды Модамасторонь туртов эрямонь максыця Тонсь Вере Паз, оймавтыть оймест Тонть кулозь уретнень (лемест) валдо, кенярксов ды сэтьме таркасо, косо арасть майсемат, ормат, авардемат. Весе пежетест, конатнень сынь теизь валсо, тевсэ, эли арсемасо, Тон, ломанень вечкиця Паз, нолдыть тенст, эдь арась истямо ломань, кона бу эрясь ды эзь совсе пежетьс. Ансяк Тон пежеттемат: Тонть видечит – пингеде пингес, Тонть законот – видедеяк видеть.

Тон – вельмема ды эрямо ды кулозь уреть туртов оймамо (лемест). Христос минек пазонок, Тонеть минь кучттанояк шнамонок тонть Азортомо тетянень ды эрямонь максыця оймеялтонтень, течи, свал ды пингеде пингес.

Н: Аминь. Истя улезэяк.


Д. Од сыцятнеде ознодо Инешкипазонтень.


#### Од сыцятнеде ектения

Д. Кемицятне, од сыцятнеде ознотано, Инешкипазонть тенст седеймарицякс улеманзо кис.

Н. Инешкипаз, ульть седеймариця (эрьва вешеманть лангс).

Д. ды чанстявлинзе эсь Валсонзо.

панжовлизе тенст Евангелиянть видечизэ,

сюлмавлизе сынст Эсензэ чанстязь вселенской Церькованть марто.

Идить, ванстыть, ульть тенст седеймариця, Инешкипаз, эсеть вечкемасот.

Д. Од сыцятне нолдасынек прянок Инешкипазонть икеле.

Од сыцятне: Тонть икеле Инешкипаз.


#### Од сыцятнеде ознома

П. Инешкипаз, минек пазонок, вере эриця ды васов неиця. Тон ломанень раськенть ванстомс Эсеть вейкине цёрат кучиця, Иисус Христосонь минек Пазонок, варштак жо эсеть од сыця ломанеть лангс, конат нолдызь пряст тонть икелев, макст тенст пежетень нолдамо, сюлмить сынст Эсеть чанстев Церьковат марто ды Совавтыть эсеть раськеть юткс, штобу сыньгак шнавольть минек марто тонть вечкевикс леметь, Тонть Тетянть ды Иневанькс Оймеялтонть, течи, свал ды пингеде пингес.

Н. Истя улезэяк.

Д. Весе од сыцятне туеде.

Д. Весе од сыцятне туеде. Кадык весе туить од сыцятнеде.

Д. Весе кемицятне, одс ды одс сэтьмечисэ Инешкипазонтень ознотано!

[ Н. Инешкипаз, ульть седеймариця (эрьва вешеманть лангс).

Д. Ульть седеймариця. Идимизь, ванстомизь Вере Паз тонть вечкемат коряс.

Н. Инешкипаз, ульть седеймариця

Д. Содыця!

#### Васенце озномась

П. Сюкпря евтатано Тонеть, Инешкипаз. Менелень вийтнень азор, Течинь, Тонть жерственникенть икелев минек пежетень нолдамонь, эсенек ды весе раськень кис вешицятнень, стявтыцянок. Марик, Вере Паз, минек озноманок, теимизь минек Тонеть озномо маштовицякс ды Тонеть казнень весе раськенть пельде кандыцякс ды кемекстамизь минек, кинь Тон аравтыть те тевентень, Тонеть служамо. Мерть истя жо миненек Тонть Иневанькс Оймеялтсо паро мель марто пшкалемс Тонеть эрьва шкане, эрьва косо, штобу Тон минек кунсолозь, улевлить тенек, Эсь вечкемат коряс, седеймарицякс.

__Тонеть жо минек Шнамонок ды сюконямонок Тетянтень, Цёрантень ды Иневанькс Оймеялтонтень течи, свал ды пингеде пингес.__

Н. Истя улезэяк.


#### Ине Ектения (нурькалгавтозь)

Д. Одс ды одс Инешкипазонтень ознотано.

[Н. Инешкипаз, ульть седеймариця (эрьва вешеманть лангс).

Д. Верде максозь сэтьмечиде ды минек ойметнень идемадо Инешкипазонтень ознотано.

Д. Весе Модамасторонть сэтьмечиде ды Пазонь церьковатнень кеместэ аштемадо, ды сынст вейсэндявомадо Вере Пазонтень ознотано.

Д. Храмонть ваньксчиде ды весемеде, кие совси эйзэнзэ Паздонть пелезь ды сонзэ вечкезь Инешкипазонтень ознотано.

Д. Эсь прянок эрьва кодамо майсемадо, кежде ды нужачиде ванстомадо Инешкипазонтень ознотано.

#### Омбоце молитва

П. Одс ды одс, ламодояк ламоксть сюконятано Тонеть, ломанень вечкиця ды энялдтано Тонеть варштамс минек озксонок лангс, ванськавтыть минек ойменек ды рунгонок эрьва кодамо рудаздо ды макст миненек паро мельсэ аштемс тонть казнень путома таркат (жертвенникет) икеле. Макст жо, Инешкипаз, мартонок весе озныцятненень эрямосонть, кемемасонть ды видечинть чарькодемасонть удалов а кадовома, макст тенст, вечкезь ды пелезь тонеть служамсто апак сялдо, апак чумондо, тонть чанстев Таинстватнес причастямо ды Менелень масторов ки тенст панжт.

Д. Ванстомизь, идемизь, простямизь, Вере Паз, Эсь парочисэнть.

Н. Инешкипаз, ульть седеймариця

Д. Содыця!

П. Штобу минь Инязорксчисэт ванстовозтне, Тонть свал шнавлинек. Тетянть, Цёранть ды Иневанькс Оймеялтонть, течи, свал ды пингеде пингес.

Н. Истя улезэяк.

Н. (Херувимской моронть 1-це пельксэзэ). Минь херувимтнэнь…

Диаконось (эли предстоятелесь кадиласо сувты ды ловны 50-це псаломонть).

Церьковань кирдицянть (предстоятеленть) молитвазо эседензэ.

_Херувимской моронть морамо шкасто._

П. (Састо). Киненьгак, конась сюлмавозь рунгонь толтнэнь ды танстнень марто, а мереви молемс тонть малас ды служамс Тонеть – Ине Азоронтень. Эдь тонеть служамось – покш ды пелемань тев эстест Менелень вийтненень, ансяк Тон, а евтавиця ды покштояк покш ломаненть вечкемать коряс, Тонсь ломанекс теевезь ды минек Васенце превспутыцякс улезь, ломаннень служамонть ды вертеме жертванть кандоманть миненек максык, кода Весементь кирдиця. Эдь Тон вейкине минек Инешкипазонок аштят азорокс весемень лангсо мезесь менельсэ ды моданть лангсо. Тон Херувимтнень кандтневкс престолсат серафимтнэнень азор ды Израилень Инязор, вейкине (пежеттеме) ды иневанькс таркасо аштиця.

Тень кувалма вешан пельдеть вейкине: варштак лангозон, пежетев ды ковгак а маштовикс тонть служицят лангс (ды ванськавтык монь оймем ды седеем апаро мельтнеде) ды Иневанькс Оймеялтот вийсэ кемекстамак монь, тонть чантявкс оршамопельсэ оршазенть, тонть Престолот икеле аштеме ды тонть Иневанькс рунгот ды питнейдеяк питней верет жертвакс максомо.

Прям нолдазь Тонть икеле, ушодан ды энялдан Теть иляк велявто Тонь чачот монь эйстэ, илямак пане Эсь цёрат ютксто, теке марто макст, штобу монь, пежетев Тонть служицят вельде, Тонеть максозь улевельть неть казнетне.

__Тон Тонсь – кандыця ды кандовикс, саиця ды явшиця, Христос минек пазонок, Тонеть кучтанояк шнамонок, Тонть Азортомо Тетянтень, эрямонь максыця Оймеялтонтень, течи, свал ды пингеде пингес.__

#### Херувимтнэнь моро

#### Кемицятнень литургиянь совамо морось

П. Минь эсь мельсэнек херувимокс прянок ловозь, эрямонь максыця Троицянтень колмо чанстень моронть моразь, весе течи эрямонь тевтнень кадсынек ве ёнов.

Д. Сень кис, штобу вастомс Менельмасторонь Инязоронть, конанть вакссонзо сонзэ а неявикс армотне ды ангелэнь чинтнэ. Аллилуия, аллилуия, аллилуия (колмоксть).

П. (народонтень) Илямизь чумондо монь пежетевенть, сазортт ды ялакст.

Н. Тонгак илямизь чумондо, церьковань кирдиця.

П. (жертвенникенть вакссо кедень шлямодо мейле). Инешкипаз, ульть седеймариця монень, пежетевентень.

Д. Кепедить, кирдиця.

П. (_132: 2 Пс_). Кепединк кеденк Иневаньксонтень ды Шнадо Вере пазонть.

Ине совамо – анокстазь кшинь ды винань кандомантень.


#### Проскомидийной ледстнемат.

Д. Минек Патриархонть Московонь ды весе Русень АЛЕКС_И_ИНТЬ эли минек высокопреосвященной архиепископтонть ВАРСОН_О_ФИИНТЬ, кадык ледстясынзе Инешкипазось Эсензэ Менельмасторсо весе читнестэ, течи, свал ды пингеде пингес.

П. Пазонь аравтовкс митрополитнэнь, архиепископтнэнь ды епископтнэнь ды весе Инешкипазонтень служиця чинтнэнь ды церьковань клирэнть те храмонь ялакстнэнь ды сазортнэнь.

Тынк ды весе православной (эли благочестивой) христиантнэнь кадык ледстясынзе Инешкипазось Эсензэ Менельмасторсо весе читнестэ: течи, свал ды пингеде пингес.

[Д. Кадык ледстясы Инешкипазось тонть пресвитерстват эсензэ Менельмасторсо.

П. (_дьякононтень_). Кадык ледстясы Инешкипазось служиця диаконтнэнь Эсензэ Менельмасторсо весе читнестэ: течи, свал ды пингеде пингес.

Н. (_Херувимской моронь 2-це пельксэсь_). __Менельмасторонь Инязоронть примамга …__

П. (_Казнетнень стамбаро, престолонть лангс путозь_). Пазонь лувсо эриця Иосиф, крестонть лангсто тонть ванькстэяк ванькс рунгот, валтызе плащеницасо, тантей чине тикше марто сонзэ тапардызе ды од калмос путызе.

Ульнесь рунгозо калмосо, оймезэ – адсо, розбойник марто – райсэ тетянзо марто - престолсо ды Иневанькс Оймеялтсо весементь пештизе, валсо а евтавиця Христос.

Эрямонь максыцякс, райде седе парокс ды Инязоронь кудодо седе валдокс, миненек вельмемань максома таркакс теевсь, Христос, Тонть калмот.

(_Казнетнень вельтязь_) Пазонь лувсо эриця Иосиф, крестонть лангсто Тонть ванькстэяк ванькс рунгот валтызе, плащеницасо, тантей чине тикше марто сонзэ тапардызе ды од калмос путызе. (Казнетнень кадиласо сувтамодо мейле – 50:20-21 Пс).

Инешкипаз, явт паро мель Тонть Сиононтень, стявт Иерусалимень стенат.

П. (_дьякононтень_): Ледстемак монь, ялаксом ды служиця ялгам.

Д. (_церьковань кирдицянтень_). Ледстясы Инешкипазось тонть пресвитерстват Эсензэ Масторсо.

П. Ознок мондень, пазонь чанстявкс ялаксом.

Д. (_1:35 ЛК_). Пазонь ялтось валги лангозот ды Инешкипазонь виесь превс путтанзат тонть!

П. Теке жо ялтось лездазо тенек эрямонь весе чистэнек.

Д. Ледстямак монь, церьковань кирдиця.

П. Инешкипазось ледстятанзат эсензэ Масторсо весе читнестэ: течи, свал ды пингеде пингес.

#### Вешемань ектения

Д. Поладсынек минек озноманок Инешкипазонтень.

Н. Инешкипаз, ульть седеймариця (_эрьва вешеманть лангс_).

Д. Кандозь казнетнеде Инешкипазонтень ознотано.

Д. Чанстязь храмдонть ды весемеде, кемезь, вечкезь ды эйзэнзэ Паздо пелезь совицятнеде Инешкипазонтень ознотано.

Д. Минек эрьва кодамо майсемадо, кажодо, нужачиде ванстомадо Инешкипазонтень ознотано.

Д. Ванстомизь, идимизь, седеймаряк тенек, Инешкипаз, эсь вечкемасот.

Д. Парочи, сэтьмечи, пежеттемечи Инешкипазонть пельде вештяно.

Н. Макст Инешкипаз (_эрьва вешеманть лангс_).

Д. Сэтьмечинь армо – алкуксонь превспутыця, ойменек ды рунгонок ванстыця – Инешкипазонть пельде вештяно.

Чумочинь ды пежетень нолдамо инешкипазонть пельде вештяно.

Паро ды лезэв минек ойменек туртов, ды сэтьмечи Модамасторонтень Инешкипазонть пельде вештяно.

Сэтьмечисэ ды чумочинек кис янксемасо кадовозь эрямонок ютавтома Инешкипазонть пельде вештяно.

Сэредькстэме, аволь пейдемань ды сялдомань эрямонь прядома ды паро ответ Христосонь судсо вештяно. Иневанькс, ине шнавиця минек азораванть Паз Аванть Мария тейтеренть весе пазонь чанстявкс ломантнень ледстязь, эсь прянок ды вейкенек-вейкенек ды весе эрямонок Христос Пазонтень макссынек.

Н. Тонеть Инешкипаз.

#### Кандомань ознома

__(проскомидиянь ознома – казнетнень престолс путомсто)__

П. Инешкипаз! Весементь кирдиця, Вейкине пежеттеме, Тонеть пшкадицятнень шнамо валост мариця, марик минеккак, пежетевтнень, озноманок, кандык Тонть казнень столентень (жертвенникентень) ды кемекстамизь минеккак Тонеть казнень максомо ды духовной майсемань кандомо эсенек пежеттнень ды пежеттнень, Тонть раськенть ендо теезтнень, тонть апак сода эрямо шкастонзо, ды макст тенек паро ёжо, штобу вечкевиксэкс улест минек казнетне ды штобу валговоль Тонть валдо Оймеялтот минек лангс, неть казнетнень лангс ды весе Тонть раськеть лангс.

__Тонть Вейкине цёрат, конань тон вечксак, сюпавчинзэ коряс, весе чанстязь ломанет ды тонть эрямонь максыця Оймеялтот марто: течи, свал ды пингеде пингес.__

Н. Истя улезэяк.

#### Сэтьмечинь максома

П. Сэтьмечи весенень.

Н. Тонть ойметеньгак.

Д. Тейтяно вечкевиксэкс вейкенек-вейкенек туртов (макстано вейке-омбоценень вечкемань ды сэтьмечинь палсема) штобу кемемс вейке лувсо.

Н. Тетянть, Цёранть ды Иневанькс Оймеялтонть. А явовикс ды вейке лувсо аштиця Троицянть.

П. (_Пс,17:2-3_). Вечкевиксэкс тейтян Инешкипаз, монь кемечим, Инешкипаз – монь кемечим, монь кекшема таркам (_Колмоксть_).

П. (_служиця ялгатненень ды народонтень_) Христос минек ютксо! Сослужащиеи в алтаре: (_христосовазь_). Ули ды карми улемеяк.

Д. (_весемень вечкемань ды сэтьмечинь максозь_) кенкштнень кенкштнень. (_Дьяконтнэ стить кенкштнень лангс ды киньгак а нолдыть_).

Содыцянть марясынек.

#### Кемемань Символ

Д. (ды Н.) Кеман вейкине Инешкипазонтень – Тетянтень Весементь лангсо азоронтень, ломаненть ды моданть, неявиксэнть ды а неявиксэнть ладицянтень-теицянтень.

Ды вейкине Пазонтень Иисус Христоснэнь - Инешкипазонь вейкине цёрантень, Тетянть пельде чачозентень, Валдосто – валдонтень. Алкуксонь Пазонтень – Алкуксонь пазонть пельде чачозенть, аволь ладязентень-теезенть (сотворенного) но, Тетянть марто велувсонтень.

Минек ломантнень кис, ды минек идеманок кис менельстэ валгозентень ды Иневанькс Оймеялтонть ды Мария Тейтеренть пельде ломанекс чачозентень.

Ды крест лангс Понтей Пилатонь пингстэ чавозентень, майсицянтень ды калмазентень.

Ды, Писаниянь коряс, колмоце чистэ вельмезентень.

Ды Менельс кепедезевентень ды Тетянть вить енов озыцянтень.

Ды таго шнамосо Эрицянтень, Эрицянтень ды кулозтнень судицянтень, ды Иневанькс Оймеялтонтень эрямонь максыцянтень, Тетянть пельде молицянтень ды Тетянь ды Церанть ендо Шназентень, пророктнень пельде кортыцянтень. Вейкине ды чанстев вселенской (или кафолической, соборной) ды Апостольской Церьковантень.

Пежетень нолдыцякс, кеман, ансяк Крестямонтень.

Учан кулозтнень вельмемаст ды сыця лия пингень эрямо. Истя улезэяк.

#### Анафора (_св. возношения_)

Д. Стятано видестэ, стятано паро мельсэ, карматано вадрянь арсезь чанстев казнень максомо.

Н. Седеймарямо, сэтьмечи, шнамонь казне.

П. (народонтень) Иисус Христосонь минек Пазонть парочизэ ды Инешкипазонть – Тетянть вечкемазо ды Иневанькс Оймеялтось улест минек весемень марто.

Н. Ды тонть ойметь мартояк.

П. Кепедьсынек верев кеденек.

П. Кепедьсынек Вере Пазонтень.

П. Сюкпря евтатано Пазонтень.

Н. Шнамо ды виде сюконямс Тетянтень, Церантень ды Иневанькс Оймеялтонтень. Вейкине Троицянтень, вейке лувсонтень ды а явовицянтень.

#### (Префацио)

П. Шнамо ды виде – Тонеть морамс морот, шнамс тонть, сюкпря евтамс Тонеть, тонть масторонть эрьва таркасонть. Тон Пазось а содавицят, а евтавицят, свал эрицят, эсь лувсат, кода тонть цераткак ды Иневанькс Оймеялтоткак.

Тон чаво таркасто теимизь эрицякс, прамодо мейле одс стявтымизь ды эськельксэнь эскелькс теик весементь, зярс эзимизь кепеде менельс ды эзик максо тенек Менельмасторот.

Тень кис минь евтатано тонеть сюкпря, кода тонть Церантень ды Иневанькс Оймеялтонтень весе содавикс ды а содавикс неявикс ды а неявикс парочит кис, конатнень теить миненек.

Сюкпря евтатано Тонть те вейсэнь озксонть кис, конань тон примик минек кедьстэ, кадык тонть икеле аштитькак сядот архангелт ды ламо армот, херувимт ды серафимт кото селмосо, ламо сельмесэ, __селмо лангсо ливтницят, изнямонь моронь моразь, кортазь ды сергедезь__:

Н. Чанстев, чанстев Саваофонь Пазось (лиякс, Менелень ушмотнень) Пешксе Менелесь ды Модась тонть Шнамодо. Идемась вере! Шнави сыця шкась Пазонть лемсэнзэ. Идемась вере!

П. Неть Тонть шнамо валтнэнь марто, миньгак Вере Паз, сергедтяно ды кортатано: Чанстеват, весемеде чанстеват Тон, кода Тонть вейкине церат ды Тонть Иневанькс Оймеялтот. Тон чанстеват ды весемеде чанстеват ды ойме кенярдовты Тонть шнамот.

#### (Анамнесис)

Тон модамасторт теик эстеть пек вечкевиксэкс, ды Эсеть вейкине церат максык, штобу сонензэ эрьва кемицясь, илязо маштово (куло), ды максоволь бу тензэ певтеме эрямо. Сон жо, сазь ды минденек весе мелеть топавтозь, се вестэнть, зярдо ульнесь миезь, виде ули Сон сонсь миизе эсензэ прянзо модамасторонь эрямонть кис, эсензэ ванькс ды пежеттеме кедьсэнзэ кшинть, сюкпрянь евтазь, чанстязь, синдизе ды максызе эсензэ тонавтницянстэнь ды апостолонстэнь, мерезь:

__“Саинк ды варчинк тень – Монь рунгом, кона синдеви, тынк пежетенк нолдамга”.__

Н. Истя улезэяк.

П. Истя жо чокшнедень мейле кече макссь, кортазь:

__“Симинк сонзэ эйстэ весенть, – те Од Лувонь Монь верем, тынк кие ды лиянь ламонь кис валовицясь, тынк пежетенк нолдамга”.__

Н. Истя улезэяк.

П. Истя, те идиця кармавтоманть ледстнезь, ды весемесь мезесь минек кисэ теезель: крестось, калмось, колмо чиде мейле вельмемась, менелев кепедемась, Тетянзо вакссо вить ено аштемась ды эште омбоце самось (_кшинть ды винанть кепедезь_) Тонть.

__Тонть эйстэ Тонеть максозь, веседе ды весемень кис (эли свал ды эрьва косо).__

Н. Тонть шнатано, Тонть моравттано, Тонеть евтатано сюкпря. Вере Паз ды Тонеть ознотано Минек Пазонок [_Колмоце часонь тропаресь, стих марто_]

#### (Эпиклесис) Еще приносим

[Господи иже пресвятаго Твоего Духа…

Пазом, тейть монь эйс ванькс седей, од ды кемевикс оймеялт макст монень.

Илямак пане монь Эсь чамат икельде, ды иляк сае Эсеть Иневанькс Оймеялтонть монь эйстэ.]


П. теде башка минь Тонеть кандтано духовной ды верень апак вало служамо, энялдтано, сюконятано: кучик Тонть Иневанькс Оймеялтот минек лангс ды икеленек аштиця казнетнень лангс.

Д. (Баславик, кирдиця, чанстев кшинть).

П. __Ды теик те кшинть – Христосонь Иневанькс Рунгокс.__

Д. [ды Н] Истя улезэяк.

[Д. Баславик, кирдиця, чанстев кеченть!]

П. __Сень жо, кечесэнть – Тонть Христосонь Иневанькс Верекс.__

Д. [ды Н] Истя улезэяк.

[Д: Баславить, кирдиця, сынст вейсэ!]

П. _-Полавтыть сынст Тонть Иневанькс Оймеялтсот.__

Д. Истя улезэяк, истя улезэяк, истя улезэяк.

Д: Ледстямак монь, чанстев, кирдиця, пежетевенть!

П. Ледстятанзат тонть Вере Пазось эсензэ Менель масторсо весе читнестэ: течи, свал ды пингеде пингес.

Д. (_туезь_): Истя улезэяк.

П: Эдь сынь (причастить) сюлмить пряст те церькованть марто, оймень ваньськавтомань, пежетень нолдавтомань Тонть Иневанькс Оймеялтот марто валонь муемань, Менельмасторс кинь панжомань ды аволь судс эли сялдомас пачкодемань кис.

#### (Интерцессио)

Эште минь кандтано Тонеть те духовной службанть эрямосто туезь минек: бодянок, тетянок, пророконок, апостолонок, евангелиянь сермадыцянок, тонавтыцянок, майсицянок, исповедникенек, проповедникенэк кемемаст кисэ.

__Ды сехте пек Иневанькс, Ине шнавиця [минек Азораванок] Пазонь Чачтыцянть Мария тейтеренть кемеманзо кисэ.__

Н. (_Казнетнень кадиласо сувтамодо мейле_). Шнамонь тев те Тонть, Пазонь Ава, мелет ваномась вечкевиксэнть ды пежеттевтементь. Херувимтнэде седе шнавиця, серафимтнэде пек лововиця, тейтерьксчинь апак кола Пазонть – Валдонть чачтыця, Алкуксонь Паз Аванть – Тонть шнатано!

П. Ды Пазонь чансть марто Иоаннонь, содыцянть, икеле молицянть ды Крестицянть кисэ. Весе ендо шназь содавикс апостолтнэнь кисэ, чанстязь ломантнень, кинь течи ледстнетяно (лемест) ды весе тонть чанстезь ломанест кисэ, панжить сельменек Вере Паз.

Ледстить весе кулозетненьгак. Вельмема ды Певтеме эрямо лангс кемезь (лемест кить ледстявить) ды оймавтыть сынст тосо, косо валдокс неяви Тонть чачот.

Эште энялдтано, Вере Паз, ледстить весе епископтнень православнойтнень, видестэ Тонть видечинтень тонавтыцятнень, весе пресвитортнэнь, Христостнэнь служиця дьяконтнэнь ды служиця лия чинтнэнь.

Эште минь тейтяно Тонеть те озксонть весе моданть кис, вселенской святой (эли кафолической соборной) ды апостольской Церькованть кис. Ванькс мельсэ, тонеть кемиця эрицятнень, Пазонь ванстовикс минек масторонок (лемезэ), весе народонть, сонзэ властень кис. Макст Вере Паз сыненст сэтьме азорксчи, штобу миненекак сэтьмечисэ, покш мельявкстомо эрямонок ютавтомс, ваньксчисэ ды валдо ойме марто.

Ледстинк, Вере Паз, минек ошонок (_лемезэ_) (эли веленек (_лемезэ_), конаньсэ эрятано [эли св. обителенть, конаньсэ эрятано], ды весе оштнень ды мастортнэнь ды эйсэст кемема марто эрицятнень.

П. Васенцетнень ютксо ледстик, Минек Ине тетядонть святейшей патриархтонть АЛЕКСИИНТЬ эли минек высокопреосвященной архиепископтонть ВАРСОНОФИИНТЬ, ды макст сыненст служамс тонть чансть марто церьковантень (церьковатненень) паро шумбрачисэ, ломанень вечкемасо, видестэ тонть валот топавтозь.

Н: Ды весе (_тесэ аштицятнень_) ялакстнэнь ды сазортнэнь (_народось повтори мельганзо_).

П. Ледстить Вере Паз, укшныцятнень, ки лангсотнень, сэредицятнень, майсицятнень, полонсотнень [пекстазетнень ды панезетнень] ды сынст идемадост.

[Ледстить Вере Паз тонть эрий] ломанентькак (_лемест_).

Ледстить Вере Паз, казнень кандыцятнень ды Тонть церьковат туртов паро тевень теицятнень, нужачисэ эрицятнеде мелявтыцятнень

ды минек весень лемс тонть седеймарямот (вечкемат) кучик ды макст миненек вейсэнь валсо ды вейсэнь седейсэ шнамс Тонть мазый лемет Тетянть, Церанть ды Иневанькс Оймеялтонть течи, свал ды пингеде пингес.

Н. Истя улезэяк.

П. (_Народонтень_) Ды карми улеме Иисус Христосонь, минек Идицянть, кода Инешкипазонтькак вечкемаст ды седеймарямост тынк весемень марто.

Н. Ды тонть оймет мартояк.

***

