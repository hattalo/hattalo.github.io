---
title: Промксонь Кучомо Петрань Икельце.
encoding: "bom|utf-8"
mode: 'r:bom|utf-8'
layout: page
theme: slate
lang: ru

---

1. Промксонь Кучомо Петрань Икельце.

#### Пря 1.
((Ушод. 58.)) 


1. Петръ, Апостолъ Іисусань Христань пекъ вадрятненень лія - таркасто сыцятненень страдозетненень Понтасо, Галатіясо, Каппадокіасо, Азіасо и Вифиніасо, Икелѣ содамосо Пазонь тятянь, святынясо Оймень кулцономась и пурксимась вярень Іисусань Христань, штобы милость миръ гакъ тынянькь ламокстоволь.
((Ушод.))
1. Баславазь Пазъ и Тятя Господонь минекъ Іисусань Христань, коната эсь милостензе кувалма одсъ шачтымизь минекъ живой кямимасъ куломсто стямонь вельга Іисусань Христань, Наслѣдствасъ, коната снярдоякъ а коли, и яла ванькъ эри, и пуйшты, ванозень мянельтне ланксо тынькь кисенькь, Вий Пазонь ванны тынькь кямима ланга ваномань гисъ анокань паньжомксъ мяельце шкасто.
1. Конатадо кяцядо нѣй зяроякъ улинь дяряй можна, улезь ризнеь эрьвакодамотнеде напастнеде: Штобы снартома тынькь кямимань вадря сырнеде ёмсицяньде толсоже пултазеньде снярдо появи Іисусъ Христосъ, Конатань ней апакъ нѣйть вѣчксынекь, и коната ланксъ ней апакъ вантъ, кямезь же; кяцятадо кяцямосо пекъ вадрясо и пекь слававсо, Принимазь пя кямимастень тынькь ваномань ойметнень.
1. Конатадо ваномадо вяшнесть и снартызь пророкне, конатне тынькь милостень гисъ икелѣ ёфтасть, Снартлезь, кодамосо или коната шкасто паньчлесь сыньстъ поцостъ Ойме Христань, васня ёфлтезь страстнеде Христовоень и славатнеде, ульнезетнеде седе мяйле: Конататненень штафтовсь, аволь кода сыньстъ кисестъ сыньцистъ, но минянекь те ульць эрявиксъ, мязде нѣй ёфтазь тянькь парокулявтозетнесе Оймень Святоень ланга кучозень мянель ланксто, кодамотненень тайнатнесъ мель ули Ангельтнень вачтамсъ.
((Ушод.))
1. И сень гисъ, вечкезетне, карксазь пярьть арциматнень тынькь титявсо, пекь кямеде милостензе ланксъ Іисусань Христань, конатань макснисазо сонъ тянькь неема ланга, Кода эйкакштъ кулцоныцятне, а невтлезь васеньцетнесэ а содавксонь тынькь пяжетненесо; Но ванозь тярдицястъ ланксъ тынькь святойсть, и тыньць уледе святойть пиньгень пячтемезенькь.
1. Нѣсакъ сёрмадозь ули: уледе святойть, несакъ монъ святоянъ.
1. И буде тынь тяртлисынькь тятязсо видсте судицянь эрьвяйкенень сенейсо, мязе сонъ тяйсь, сясте пялима марто эрядо вясемень шкава тынькь эрямонкъ; Содазь, мяксъ ни сырнесо или сиясо, конататъ чеминеить и ёмить, вановиде тынь чавонь тынькь эрямодонкъ кода эрясть и тятятнѣ тынькь; Но честной вярце кода пяжеттемень, ревелявксень и пекъ ваньксонь Христань; Васня содазень и масторонь тяимадо икеле, коната появась мяельць іетнесе тынькь кисенькь; Тынь соньзе ланга кямдядо Пазосъ, коната стявтызе соньзе кулом! сто, славастьгакъ тянзе максызе, штобы кямимась тынькь няжелимасьгакъ улевель Пазъ ланксъ.
1. Ваньцкавтозь ойметнень тынькь сюкпряссо виденень Оймсэ, вѣчкемень гисъ братскоень віедень, ваньксонь сядеень пельдѣ пѣксто вѣчкеде вяйкень вяйкенькь, Улезь одсъ шачтозь, аволь кулозень вицтѣнь пелдѣ, но апакъ кулозень пельдѣ, валсо живоень Пазонь, коната и ули пиньгезензе.
1. Несакъ эрвяйке тѣлась тикше лацо, и эрвяйке славась ломанень прокъ цвѣтъ тикшень, коськсь тикшесь, цвѣтсоякъ соньзе прась; Валсь же Господонь эри пиньгезензе. и Тѣ ули валъ, коната юфтазь тынькь ютксонкъ.

#### Пря 2. 

1. И истя кадозь эрьвяйкень кежень, и эрьвяйкень кеньгилимань и маньчимань и завидямонь и вясе сювомотнень; Кода одсъ шачозетне эйкакшне вечкинькь валонь и ваньксонь ловцонь, штобы тянькь соньзе ланга касомсъ ваномань гисъ.
1. Несакъ тынь ужъ вачлинькь, снярдо тантѣй Господь; Конатанѣкъ сакшнозь кода кявнень живойнень, ломатнень пельдѣ каязнень, а Пазонь пелдѣ каязнень, а Пазонь пельдѣ пурназнѣнь питневнень.
1. И тынць тынь кода кявтне живойтнѣ вачкаводо, церкуваксъ духовноень, штобы тянькь улемсъ святойтнесе священниксе, и кантлемсъ оскснень духовнойтнень пекъ вечкезетнѣнь Пазнень Іисусань ланга Христань.
1. Сексъ мяксъ сёрмадозь ули сёрмасо: вана монъ путлянъ Сіонсо кявъ уголонь самой вадрянь пекъ питневнень; и кямиця сонянзе, а виздилгады.
1. И истя тянькь честь кямицятнѣнѣнь; а карчо эрицятнѣнѣнь кявь, конатань тяицятнѣ ортызь вянелей, те тяиви васень кявсе уголонь.
1. И кявсе пильгень понгоманень, и кявсе мутямонь; конатась и понгуныть, пилгестъ карчо эрицятнень валнень, мязнень сынь и путозь улнесть.
1. А тынь родъ пурназь, инязоротне и священникне, народъ святой, ломатне одсъ шачтозетне.
1. Се марто, штобы тынь слававланькь милостензе сѣнь, ки тынькь чоподасто тярдидизь чуднойсъ соньцинзе валдосъ; Тынь, конататнѣ васня эзиде ульнекъ ломаньксъ, а нѣй ломатядо Пазонь, конататнѣ эзиде ульть помиловазь, а нѣй помиловаздядо ульсть.
((Ушод.))
1. Вечкезетнѣ: эрвакода энялданъ тянькь прокъ ліяпельдѣ - сыцятнѣнѣнь и вяёндотнѣннь, кирдеде плотскойтнеде мельтнеде, конататъ стякшныть ойме ланксъ; Эрязь вадрясто идоло-сюкуницятнѣнь ютксо, штобы сенѣйсо, мяснесо позорить тынькь, кода злодѣйтнѣнь нѣезь партнень тявтнень тынькь, слававлизь Пазонь, се чисте, снярдо сонъ сый.
1. И истя уледе покорязь эрвяйкенень ломань началстванень Господонь гисъ: инязоронень, кода истямо ломатнѣнь конатась вясемѣсо оля кирди.
1. А кинязнѣнь, кода кучозетнѣнѣнь соньзе пельдѣ, кардамонь гисъ злодѣйтнень, и шнамонь гисъ паротяитнѣнѣнь.
1. Нѣсакъ истямо ули олязо Пазонь, штобы пароньтяитнѣ сятмевтевельть глупостесть прявтеме ломатнень, Кода олясо эритнѣ, а аволь истя, кода вялтицятнѣ олянь эрямсо кежестъ сыньцистъ, но кода слугатнѣ Пазонь. Эрьвяйкень ловнодо, братіятнень вечкеде, Паздо пяледе, инязорость ловнодо.
1. Слугатъ, эрва пяльме марто кулцонодо бояртнень, аволь анцьцякъ партнень и сятметнень, но и кежетнень.
1. Нѣсакъ, вана тѣ ули вечкезь тявь Пазъ икелѣ, буде ки вечкемсо Пазнень кирди муцямотнень, пищевтезь напрасной.
1. Нѣсакъ кодамо сясе шнамо, снярдо тынь пяжетнень гисъ киртядо муцямотнень? но седе буде тяйнезь паронь и пищевтезь киртядо, сясте тѣ вѣчкезь Пазнэнь.
1. Несакъ тынь тѣ ланксъ и тярдезь улиде.
((Ушод. 59.))
1. Сексъ, мяксъ и Христосъ пищевсь минекь кисенѣкь, кадозь минянекь примѣронь, штобы минь якавлинекъ слѣдганзо кувалма соньзѣ.
1. Коната эзь тяйть пяжеть, и кургонзо поцо соньзе эзь муевть маньчима; Коната сёвномань карчо эзь позорякъ, кирдезь муцямотнень эзь тяйнекъ грозямотъ, а макснизе тѣнь судямонь ланксъ виде Пазонь, Коната пяжетнень минекь соньць кяпидинзе эсь теланзо ланксо чувто ланксъ, штобы минь менксъ муезь пяжетнеде, видсте эрявлинекь; конатань рантнесэ тынь пичкиде.
1. Нѣсакъ тынь улниде кода реветь кадовзетнѣ, конатнень арась ваныця; но нѣй тынь мякей сыде ваныцянень ойметнень тынькь.

#### Пря 3. 

1. А истя же и нитненень эряви покорямсъ прястъ мирдетненѣнь сыньцистъ, штобы и нонатъ мирдетнѣнь ютксто, конататъ а кулцоныть валонь, улевельть валтомо мурдавтозь эрямонь кувалма нитьнень сыньстъ, Нѣезь ваньксонь пялме марто эрямость тынькь.
1. Конататнѣнь мазылгавтомо эряви улемсъ аволь ланксонь кодавксонь прячерень, и пярть путлима сырнень, али орчамо мазыть одёжатнень.
1. Но кекшицясь же сядейсе ломань, аволь коламосо сятмень и чать а меннинь оймень, мязе ули Пазъ икелѣ пекь питнѣй.
1. Нѣсакъ истя снярдоя и святойтнѣ нитнѣ кямицятнѣ Пазъ ланксъ, мазылгавтлизь эсистъ, чумондозь прястъ мирдетнѣнень сыньцистъ.
1. Истя, кода Сарра кулцонызе Авраамонь, тярьгевтезь соньзе эсь боярсонзо, конатаненьь тяевиде тынь тяхтерксъ: тяезь паронь, и мяздеякъ апакъ пяльть.
1. Истя же и тынь миртне, вяйце эрязь эсь нитнѣнь марто прявейстэ, кода пекъ лавчо роднень авань. тяйнеде честь, кода и наслѣдникнѣ мянелень эрямонь, штобы илястъ ниркалгалекь озноманкъ тынькь.
1. Мяельць пелей же, уледе вясекъ вяйхкецтэ прявейть, милостивойть, жружнатъ, милосерднойть, партъ вечкезь, мудростень и сятмень.
1. Апакъ пантлекь кежсо кежень гисъ, али досадямосо досодямонь гисъ: но баславазь карчонь содазь, мяксъ тынь сѣнь гисъ тярдездядо, штобы примамсъ баславеніянь.
((Ушод. 60.))
1. Нѣсакъ ли вѣчксазо эрямонзо соньцинзе, штобы неемсъ уцяскавтъ читнень, сенѣнь эряви кирдемсъ эсь келензе беряньде, и кургозо соньзе, штобы а кортлемсъ кеньгилимань.
1. Сонянзе эряви орголемсъ беряньдѣ, и тяйнемсъ паронь, вяшнемсъ миронь, и эрямсъ мартонзо.
1. Сексъ мяксъ Пазъ вачли аньцякъ праведнойтнень ланксъ, и яла марясазо озномасть сыньстъ, а чамазо соньзе Господь велявтлисазо тяицятнень пелей берянень, аньцякъ сѣнь гисъ, штобы каязь улевелть сынь масторъ ланксто.
1. И ки зобижашадызь тынькь, буде тынь паронь карматадо тяймѣ?
1. Но буде и киртядо тынь правдань гисъ, сястэ тынь уцяскавдадо. грозямотнедѣ же сыньстъ илядо пяльть, и илядо мутявтъ.
1. А свято ловнодо Господань Пазонь сядейтнень поцо тынькь. аноктъ же уледе яла эрьвяйкенень, ки кявстядызь тынькь кямимадо тынькь отвѣчамсъ, Сятме марто и пяльме марто, паро совѣтсъ марто, штобы сенейсо, мяйзсо тынькь чумонтлитядызь кода злодѣйтнень, виздилгадоволть позорицятнѣ честноень эрямость тынькь Христосонь кувалма.
1. Нѣсакъ седѣ паро тяицятнѣнень паронь, буде ули се ланксъ оля Пазонь, пищевтемсъ, аволь кода тяицятнѣнень берянень.
1. Сексъ мяксъ и Христосъ вя разъ пищевсь праведникъ неправедной гисъ минекь пяжетенекь кисъ, штоба пачтевтемсъ минекъ пазнень, улезь куловтозь тѣласонзо, вялмезь же оймсе.
1. Конатань кувалма э эрицятнѣнѣнь адсо ойметнѣнѣнь валгозь кулявць, Конататнѣ карчо - молцть васня, снярдо Пазон кувать - кирдимазо учлесь, читнесо Ноень, строямонь пинькстэ кораблянь, конатасо аламо, се ули, кавксо оймть вановсть вядтѣ, Тѣ лацо, нѣй и минѣкь ванцамизь лямдима, коната а ули ванцкавтома рунгонь аваньксто, но вяшима Пазонь кецтэ вадрянь совестень куломсто стямсто Іисусонь Христань.
1. Коната озадо ащи види кедь юнга Пазонь, кузезь мянель ланксъ, и конатанѣнь покорясть Ангелтнѣ и олятнѣ війтнеякъ.

#### Пря 4.
((Ушод. 61.)) 

1. И истя снярдо Христосъ пищевсь кисенѣкь тѣласо, тыньгакъ истямонь же арцимань саеде прязонкъ: несакъ пищивтицясь тѣласо, кадызе пяжетень тяйме, Штобы седѣ мяйлѣ, аволь ломатнѣнь тѣлань пяжетнѣнь гисъ, но олянь гисъ Пазонь эрямсъ плоть поцо мяельць пелень шкань.
1. Нѣсакъ саты тынькь кисенькь ютазень шкань эрямонъ, снярдо тынь тяйниде олянь идоло-сюкуницятнѣнь, яказетнень аволь ваньцкавтомасо, похотнесо. апартъ прявтнесо, иридимасо, сяерезь страмнойтнень моротнень, вяшнезь аволь видетнень лязетнень, и служазь идолтненѣнь, конатъ авечкезь Пазнень.
1. Тѣнь кувалма идоло-сюкуницятнѣ позорямо марто дивить, мяксъ тынь аякатадо мартостъ вяйцѣ берянстэ эрямо икелѣ лацо; Конататъ максыть отвѣтъ анокнѣнь судямо эритнень и кулозетнень.
1. Нѣсакъ тѣнь гисъ и кулозетнѣнѣнь Евангеліе кулявтозь, штобы сынь гакъ судъ примаволть ломанень кувалма плотсе, а эрявольть Пазон гисъ оймсе.
1. Вясемненень же пя малавъ - сась. и истя чаркодеде и уледе апакъ лотксекь озноматнесо.
1. А вясемеде икелѣ, псистэ вѣчкеде вяйкенькь вяйкенькь; сексъ мяксъ вѣчкима вялтлизыньзе ламонь пяжетнень.
1. Вечкеде примамксъ ліяёндотнень вяйкенькь вяйкенькь туртовъ пѣнявтомо.
1. Штобы ерьвяйке, кода примакь казне ліятненень, служась тенейсе, конатань сонъ примизе, кода партъ строицятнѣ эрвакодамонь милостень Пазонь.
1. Буде ки кортли, эряви кортлемсъ кода валтне Пазонь. буди ки служи, кода віень пельдѣ, конатань Пазъ макснисазо: штобы вясемсо слававоль пазъ Іисусонь Христань ланга, конатанень слава и вій пиньгесъ пиньгева.
1. Аминь.

((Ушод. 62.))
1. Вечкезетнѣ, илядо дивакъ, мяксъ потмосонкъ тынькь ульни такодамо толъ снартомонь гисъ тынькь, истя кодабы мязе эзьулть вяпельдень мартонкъ лѣтикшни; Но кяцадо, несакъ тынь тяйнивтядо вяйцеэрицяксъ Христань пищиматнеде, штобы и сятсе, снярдо появи славазо соньзѣ, тынь кяцявлиде веселгадозь.
1. Буде тынькь мурнить Христовоень лямень гисъ, сястэ тынь уцяскавтадо; нѣсакъ ойме славань, Ойме Пазонь мадезь тынькь ланксонкъ. нонатнесэ сонъ сялдови, а тыньссо славави.
1. И истя штобы киякъ тынькь юткстонкъ илязо пищевте кода чавиця, али воръ лацо, али кода кежевь, али кода човоргалиця ломанень тявсъ.
1. А ки кирдинь дяряй кода Христіанинъ, тенѣнь а эряви виздемсъ, но слававтомсъ Пазонь тенѣйссо пельсость.
1. Нѣсакъ шка ужъ ущодомсъ судъ кудонь Пазонь пелдѣ. а буде сонъ ушодови васня тынькь ланкстонкъ; сястэ кодамо ули пя нонанень, конатъ карчо молить Евангельнень Пазонь?
1. И буде праведникнѣнь труда марто эряви прянзо ваномсъ, сястэ косо сешканѣ беззаконникь и пяжетень тяиця?
1. Истя и нонатъ, конататъ пищевтить Пазонь олянь кувалма, эряви тянстъ, тяезь паронь максмоксъ ойместъ сыньцистъ Пазнень, кода кямезнень тяицянень сыньстъ.

#### Пря 5. 

1. Монъ энялданъ сыретненѣнь, конататнѣ тынькь ютксонкъ, истя кода монъ моньць атянъ и сялменѣицянъ Христовоень пищиматнеде, и совсянъ частесъ славасть поцо аноконь появамсъ: Ванодомаксозень тянькь стадань Пазонь, сакшнозь соньзе ваксъ, аволь кармавтома марто, но паро - олясо и Пазонь гисъ; и аволь неправеднойтнень лязстнень гисъ, но вясе сядейсэ; Аволь истя кодабы олянь - кирдицяксъ улемсъ тянкь церкувань чинь ланксо, но уледе примѣроксъ стаданѣнь.
1. И снярдо сы начальникь ваныцятнень, сястэ тынь получатадо вѣнѣць славань, коната снярдоякъ а пуйшты.
1. Истя же одтнѣ чумондодо прянкъ атятнѣнень: а вясекъ чумондозь прянкъ вяйкененькь вяйкененькь вечкеде сятместь и мудростень, сексъ мяксъ Пазъ покшъ прятъ тарксицятненень а вечки, а сятметненень максни милость.

((Ушод. 63.))
1. И истя комавтынькь прянкъ віевь кедь аловъ Пазонь, штобы сонъ тынькь кяпидивлидизь сярь ланксъ снярдо сы шка.
1. Вясень ризнымань тынькь путозь лангозонзо, нѣсакъ сонъ мелявты кисенькь.
1. Уледе титявтъ, и илядо улть лавчотъ, сексъ мяксъ противникь тынькь діаволъ, левъ лацо яки, вяшнезь киньгакъ сявмексъ.
1. Конатань карчо - ащеде улезь твердойсъ кямимасо, содазь, мяксъ нонатъ же страстнѣ лѣтить тынькь братіятнѣ марто, конатъ эрить масторъ ланксо.
1. А Пазъ эрвяйкень милостень тярдезь тынькь вѣчной соньцинзэ славастень Христоссо Іисуссо, тагоснярдо бѣдатнень кирдезетнень тяйдядызь тынькь прядовсексъ, пекстатадызь, коренгавтадызь.
1. Сонянзе слава и вій пиньгедѣ пиньгесъ.
1. Аминь.

1. Силуанъ марто тянькь кямезестб братость, кода монъ арцянъ, аламамо монъ сёрмадынь тынянькь, энялдозь тянькь и кяметлезь, мяксъ се ули віеде милость Пазонь, конатасо тынь ащитядо.
1. Братіянкъ тынькь Вавилонсо, конататнѣ кода и тынь кочказдядо Маркоякъ цёрамъ монь сюкунякшны тянькь.
1. Ваштледе вякенькь вяйкенькь важдамосо вѣчкимань. миръ тянькь вясеменень Христоссо Іисуссо.
1. Аминь.
