---
title: Иоанн Златоустонь литургиязо
---

### Вешемань ектения

__Д__: Весе пазонь чанстязь ломантнень ледстязь одс ды одс сэтьмечисэ Вере Пазонтень ознотано.

__Н.__ Инешкипаз, ульть седеймариця (_эрьва вешемать лангс_)

__Д.__ _о принесенных и освященных_ Кандозь казнетнеде Инешкипазонтень ознотано.

__Д.__ Кандозь Вере Пазонтень ды чанстязь казнетнеде ознотано, штобу ломанень вечкиця минек Пазось, Эсензэ менелень духовной жертвенникензэ лангс саезь, кода духовной кеняркс, максовлизе бу тенек эсензэ парочинзэ ды кода казне – Эсензэ Иневанькс Оймеялтонзо – ознотано!

Эрьва кодамо ризкстэ, кажодо, кежде ды нужачиде седеенек олякстомтомадо Вере Пазонтень ознотано.

Ванстомизь, идемизь, простямизь, Вере Паз, Эсь парочисэнть.

__Н:__ Вере Паз, ульть седеймариця.

__Д__: Сэтьме, чанстезь, пежеттеме чи Вере Пазонть кедьстэ вештяно. _Посмотреть_

__Н__: Макст, Вере Паз… (эрьва вешеманть лангс)

__Д__: Сэтьмечинь армо – конась превспутыця, минек ойменек ванстыця – Пазонть пельде вештяно.

Минек пежетенек нолдамо, прянок туртов простямо – Вере Пазонть кедьстэ вештяно.

Паро ды лезэв минек ойменек туртов ды сэтьмечи масторонок туртов – Вере Пазонть кедьстэ вештяно.

Кадовозь эрямонок сэтьмечисэ ды Пазонть икеле янксемасо печтявомадо – Вере Пазонть кедьстэ вештяно.

Христианинэнь лувсо, ормавтомо, аволь визькс, сэтьмечисэ минек эрямонок прядовомадо ды паро ответтэ Христосонь ине судсонть вештяно.

### Синдемадо икеле ознома

__П.__ Тонеть, ломанень вечкиця Ине Азор, алтатано весе минек эрямонок ды кемеманок ды Тонеть энялдтано ды вештяно: явт мель тенек валдо ойме марто причастявомс те чанстев духовной тарканть вельде Тонть менелень ине Таинствантень пежетнень нолдамонь, эрямонь лувонь коламонь простямонь, Иневанькс Оймеялтонь марямонь ды Менельмасторов кить панжомань кис, ансяк аволь судс ды сялдолмакс прамонь кис.

__Ды мерть тенек, Ине Азор, апак чумондо лемдямс Тонть Менелень Пазонть – Инешкипазокс, минек Тетякс ды моравтомс Тонеть:__

__П__ и __Н__ (_Мф, 6:9–13_) _Отче наш._ Инешкипаз, Менелень Тетянок! Шнавозо тонть леметь, топавтовозо тонть мелет, улезэ Тонть азорксчист моданть лангсо, кода менельсэ, эрьва чинь кши макст тенек, простить апандоманок, кода минь простятано тенек апандыцятненень, илеть сявадовто сельменек ды теке марто олякстомтымизь идемевстенть.

__П.__ Эдь Тонть – Масторот, Вий ды Шнамо Тетянть, Церанть ды Иневанькс Оймеялтонть течи свал ды пингеде пингес.__

__Н.__ Истя улезэяк.

__П.__ Сэтьмечи весенень!

__Н__: Тонть ойметеньгак

__Д__. Прянок эсенек Вере Пазонть икеле нолдасынек.

__Н.__: Тонть икеле, Вере Паз.

### Прянь нолдамонь ознома

__П.__ Сюкпря евтатано Тонеть, а неявикс Инязор. Тонь а онкставиця вийсэт весементь теиця, чаво таркасо эрямос весементь ветиця. Тонсь Ине Азор варштак Менельстэ Тонть икеле прянь нолдыцятнень лангс. Сынь нолдызь пряст аволь ломанень икеле, тонть Ине Пазонть икеле ды сыця шканть ладик тенек весенень паро ладсо ды эрьванть нужачинзэ коряс: укшныцятнень ильтить, ки лангосотненень ульть моли ялгакс, сэредицятнень лецить, кода минек рунгонь ды оймень врач.

__Тонть вейкине Церат ломанень вечкеманзо, седеймарямонзо ды паронь арсеманзо коряс, кона тонть ендо шнавикс ды вечкевикс ды эрямонь максыця, Тонть Иневанькс Оймеялтот марто, течи, свал ды пингеде пингес.__

__Н.__ Истя улезэяк.

__П.__ (_чанстязь Кшинть совавтомадо икеле_). Марямизь, Вере Паз Иисус Христос, Минек Пазонок эсеть Иневанькс эрямо таркастот ды сак, штобу чанстямс минек. Тон эсесть Тетять марто Менельсэ аштиця ды минек марто а неявиксэкс улиця, максык миненек Тонть Иневанькс рунгот ды питневтеме Тонть Верет (эли, причастямизь минек, эли явт тенек эсь пелькстэт) ды минек вельде – весе тонть раськентень.

[П и Д: Вере паз, ульть тень, пежетевентень седеймариця] (_колмоксть_)

Д. Ванодо тей! _Вонмем_

П. (_Чанстязь кшинть кепедезь_) Чанстязенть – Чанстязетненень.

Н. Вейкине Чанстязесь, вейкине Святоесь, Вейкине Пазось – Иисус Христос, Тетянть Пазонть – шнамозо!

Д: Синдик, кирдиця, чанстязь кшинть.

П. Синдеви ды явови Пазонь Агнецесь, синдевиця ды а явовиця, свал сэвевиця ды зярдояк а маштыця, причастицятнень чанстиця.

Д: Пештик, кирдиця, чанстязь потирэнть (кеченть).

П. (_Чанстязь потирэнтень симемапеленть каязь – лиякс мерезь, Христосонь рунгонзо ды верензэ эрямонь ялтсо сюлмазь_): Весемесь Оймеялтонть марто вейсэндязь.

Д: Истя улезэяк. Баславикс, кирдиця, лембечинть.

П. (_баславазь_). Шнави Тонть чанстязь таркань лембечись, течи, свал ды пингеде пингес. Истя улезэяк.

Д. (_потерэнть чанстязь_) Кемемань лембечи, Иневанькс Оймеялтсо пештязь, Истя улезэяк.

Чанстязь кшинь пельксэсь явнови алтарьсэ причастямонть туртов.

[П. (_коень коряс, сэтьместэ_). Нолдыть, стувтыть простить Вере Паз, минек пежетенек, конань теинек эсь олясо ды аволь, валсо ды тевсэ, содазь ды апак, чить ды веть, превсэ ды арсемасо – весеметь, эсеть парочит ды ломанень вечкемат коряс, простик тенек].

__П__: [_Ознотано весе церькованек:_] Кеман, Вере Паз, ды мельсэ кирдян – Тон – алкукс Христос – Эрий Пазонь Цера, модамасторов пежетевень идеме сыця, конатнень эйстэ васенцесь – мон. Эште кеман, што те – Тонть иневанькс Рунгот, те жо – Тонть сехте питней верет. Ознан жо тонеть: ульть тень седейммариця, нолдыть пежетен монь, теезтнень эсь олясо ды аволь, валсо ды тевсэ, содазь ды апак, мерть тень апак судя причастявомс Тонть ванькстояк ванькс Таинствазот пежетень нолдавтомс ды певтеме пингень эрямос пачкодемс. Истя улезэяк.

Тонть Тайной Чокшнень улицякс течи моньгак теемак, Пазонь Цера, мон Тонть ятотнень туртов тайнат а евтасынь ды а палатан, кода Иуда, но теке разбойникесь пшкадян Тонеть: ледстямак монь, Вере Паз, Эсеть Масторсо.

Аволь судямс ды аволь сялдомс карми улеме монень Тонть причастямот, но оймень ды рунгонь лецямс.


### Алтарьсэ причастямось

Причастиямонь стих

__П.__: Дьякон, ушодык.

__Д__: [Вана, мон ушодан. Пазонтень ды Минек азоронтень]

Максык монень, Кирдиця, Иисус Христосонь, минек Идицянть ды Пазонть Иневанькс рунгонзо. _Преподаждь мне Владыко_

__П.__: Свящедьякононтень (_лемезэ_) максови Иисус Христосонь минек Идицянть Пазонть Иневанькс, рунгозо сонзэ пежетензэ нолдамс ды певтеме пингень эрямос пачкодемс.

__П.__ (_причасти сонсь_) Вана монгак ютан минек Пазонтень Азоронтень Иисус Христосонь Минек Идицянть ды Пазонть святой ды Иневанькс рунгозо максови монень, пресвитеронтень (_лемезэ_) монь пежетем нолдамс ды певтеме пингень эрямос пачкодемс.

Иисус Христосонь Минек Идицянть Пазонть честной ды Иневанькс верезэ максови монень, пресвиторонтень (_лемезэ_) монь пежетен нолдамс ды певтеме пингень эрямос пачкодемс.

Истя улезэяк.

__П.__ (_Ис. 6:7._) Вана те токась монь турвас, паньсынзе сон закононь колавксон ды пежетте монь ваньськавтсамам. _Се прикоснуся устнам моим_

__П.__ Дьякон, ушодык.

__Д.__ Вана, мон ютан Куломань а содыця минек Пазонтень ды Инязоронтень. Макст монень, кирдиця, Иисус Христосонь минек Идицянть Пазонть честной ды Иневанькс Верензэ. _Се приходжу … кровь_

__П.__ Пазнэнь Служицянтень дьякононтень (_лемезэ_) максови Иисус Христосонь минек Идицянть Пазонть честной ды Иневанькс Верезэ пежетень нолдамс ды певтеме пингень эрямос пачкодемс.

(_Дьякононтень причастямодо мейле_). Вана те токась тонть турвас ды паньсынзе тонть закононь колавксот, ды пежетнеде тонть олякстомтонзат.

_Явнови св Агнецесь (кши пелькстнэ) ды анокстави чанстязь кечесь народонтень._

### Храмсо народонь причастиямось

__Д.__ (_Инязоронь кенкшенть лангсо народонтень_). Паздонть пелезь, кемезь [ды вечкезь] ушододо!

__Н.__: Шнави се, кие Пазонть лемензэ кис сась, Пазось – Азор, Сон валдомсь миненек.

__П.__: (_причастязь_): Пазонь ломанентень (_лемезэ_) максови Иисус Христосонь минек идицянть Пазонть честной ды Иневанькс Рунгозо ды Верезэ сонзэ пежетензэ нолдамс ды певтеме пингень эрямос пачкодемс. _Причащается_

[Истя улезэяк]

__Н.__: _Тело Христово_ Христосонь Рунгонзо приминк, куломань а содыця лисьмапрясто симиде (_моравтови Храмсонть причастямо шкастонть_)!

### Причастямодо мейле

__Д.__: _Воскресение Христово_ Христосонь Вельмеманзо неезь, сюконятано Иисус Пазонтень, вейкине пежетевтементень. Тонть Крестонтень сюконятано, Христос ды тонть Вельмемат моравттано ды шнатано, Тон Минек Пазонок ды лия минь а содатано ды минь Тонть тердтяно. Садо весе кемицятне, сюконятано Христосонь вельмемантень. Эдь Крестонть вельде сась кенярксось весе модамасторонтень. Свал Пазонть шназь, моравтано Сонзэ Вельмеманзо. Сон минек кис крест лангст чавома цидярдсь, куломасо куломанть изнизе.

Валдомт жо, валдомт од Иерусалим, – Вере Пазонть шнамозо тонть лангс кирвазсь, течи кенярдт ды празновак Сион, тон жо Пазонь чачтыця тейтерь, кенярдт тонть Чачтозенть вельмемантень.

Христос – Ине покш ды Ине ванькс Пасха, Содамочи, Пазонь Вал ды Вий, макст тенек теевемс Тонеть седе малавиксэкс Тонть Масторонтень.

__П.__ (_диакосстонть Кечентень кадовозь паморкстнэнь нардазь_). Эсеть иневанькс Верьсэ шлямизь пежетнеде, Ине Паз, весень, кить ледстневсть тесэ, Тонть чанстевкс ломантнень озномаст коряс. _Отмый Господи_


* * *

__П.__ (_народонь баславазь, прядомс Пс.27:9_): _Спаси Боже_ Идик Вере Паз, Тонть раськенть ды шнык Тонть поладксот.

__Н.__ _Видехом свет_ Минь неинек алкуксонь Валдо, приминек Менелень Оймеялтонть, ознозь а явовикс Троицянтень, муинек алкуксонь кемема. Сон – минек идицянок.

__П.__ (_Пс. 56-12_): _Вознесися на небеса Боже_ Менельде верев, Паз кепедевть сравтык моданть ланга Тонть шнамот. (_Кеченть жертвеникенть лангс кандозь_) Шнави минек Пазось (_народонтень_) весе читнестэ: течи, свал ды пингеде пингес.

Н.: Истя улезэяк. Вере Паз, кадык пешкедить минек седеенек Тонть Шнамодо, Тонть моравтомс, эдь Тон мерить тенек причастявомс тонть пазонь, куломань а содыця ды эрямонь максыця Таинствазот. Ванстомизь минек тонть чаньстьтсэ, тонть видечизэ арсицятнень. Аллилуия, аллилуия, аллилуия.

### Ектения

__Д.__: Стятано паро мельсэ! Чанстев, ванькс, свал эриця, менелень ды эрямонь максыця, пелевтиця Христосонь Таинстватнес причастязь, весе седейсэнек евтатано сюкпря Вере Пазонтень.

__Н.__: Вере Паз, ульть седеймариця.

__Д.__: Ванстомизь, идимизь, седеймакряк тенек, Вере Паз эсь парочисэт.

__Н.__ Вере Паз, ульть седеймариця.

__Д.__ Чинть сэтьмекс, пежеттемекс, чанстевекс вешезь, эсь прянок, вейкенек вейкенек ды весе эрямонок Христос Пазонтень алтасынек.

__Н.__: Тонеть, Вере Паз!

### Сюкпрянь евтамонь ознома

(_весень причастиямодо мейле_)

__П.__ Сюкпря евтатано тонеть, ломанень вечкиця Азор, минек ойменек туртов паронь теиця, сень кис, што течи тон мерить тенек причастявомс тонть менелень пингеде пингес эриця таинствазост! Теик минек кинек видекс, кемекстамизь минек пелемасот. Ванстык минек эрямонок, кемекстыть минек эскельксэнек Шнавиця Мария Тейтеренть, Пазонь чачтыця Аванть ды весе тонть чанстязь ломанет озномаст коряс.

**Тон – минек чанстенек, Тонеть кучтанаяк Шнамонок, Тетянтень, Церантень ды Иневанькс Оймеялтонтень, течи, свал, ды пингеде пингес.**

__Н.__: Истя улезэяк.

__П.__ (_Кезэрень нолдамо_): Сэтьмечи марто тутано!

__Н.__ Пазонть лемензэ марто.

__Д.__ (_храмстоннть лисемстэ_): Вере Пазонтень ознотано!

***

### Заамвонной ознома

__П.__ Вере Паз, Тонть шныцятненень паронь максыця ды тонть лангс нежедицятнень чанстиця, идик Тонть раськенть, шнык сонзэ поладксонзо, целакс эсь церьковат ванстык, Тонь храмонть мазычинзэ вечкицятнень чанстить. Тон жо эсь Пазонь вийсэнть шныть сынст ды илямизь стувто минек, Тонть лангс кемицятнень. Макст сэтьмечи Тонть масторонтень, Тонть церьковатненень, сынст эйсэ служицятненень, минек прявтнэнень, ды весе Тонть раськентень.

Весе паро тевтнень ды весе парочись лиси верде – Тонть эйстэ. Валдочинь тетястонть, Тонеть кучтанояк шнамонок, сюкпрянок ды сюконямонок, Тетянтень, Церантень ды Иневанькс Оймеялтонтень, течи, свал ды пингеде пингес.

__Н.__: Истя улезэяк.

***

### Ознома “сосудонь ванстома таркасо”

(_чанстезь казнетнеде ярсамс_)

__П.__ Закононь ды Пророктнень пешксечись – Христос минек Пазонок, тон топавтыть Тетять весе кармавтоманзо, минек седеенек жо пештить кеняркссо течи, свал ды пингеде пингес. Шназь ули Пазонть лемезэ, те чистэнть саезь ды пингеде пингес (_колмоксть_).

_Седе тов эрси кшинь явшема – антидоронь ды просфирань._

_Псалом 33_

__Н.__ Мон свал инелгавтнян Азоронть, апак лотксе мон шнан Сонзэ.

Азорось - монь ойменть шнамопелезэ, марясызь тень сэтьметне ды кармить эрьгелеме.

Шнадо Азоронть монь марто, Сонзэ лементь вейсэ инекс тейсынек.

Мон вешнинь Азоронть, Сон маримим монь, ды идимим монь весе пелемачитнеде.

Кить ваныть Сонзэ лангс, сетне сияждыть кенярдомасо, ды сынь а прыть визьксчамас.

Мон, пиштякась, тердия Азоронть, - ды Сон маримим монь ды идимим весе зыянтнэнь эйстэ.

Азоронть ангелэсь вансты сетнень, кить пелить Азоронть мельде, ды иди эйсэст.

Варчинк ды несынк, кодамо паронь кандыця Азорось. Уцяскав ломанесь, кона кеми-нежеди Сонзэ лангс!

Весе Сонзэ иневанькстнэ, пеледе Азоронть мельде, эдь а ули кодамояк арасьчист Сонзэ мельде пелицятнень.

Од левтне пиштить ды кандыть вачочи, а вана Азоронть вешницятне мезеньгак кувалт а пиштить.

Эйкакшт, садо, кунсоломизь монь: тонавтадызь тынк пелеме Азоронть мельде.

Бути ули ломаненть мелезэ эрямс ды вечкемс кувака пинге, парочинь неемга,

сестэ кирдезэ келензэ апаро валдо ды кургонзо кенгелемадо,

туезэ ве ёнов зыяндонть, теезэ паро, вешнезэ ладямо-оймамо ды бажазо тенень.

Азоронть сельмензэ неить видечисэтнень, пилензэ марить сынст авардемаст-рангомаст.

Азорось велявты чачонзо зыянонь теицятнень эйстэ, истя нардамс сынст моданть лангсто ломантнень мельстэ-превстэ.

Зярдо тердить видечисэтне, Азорось мари эйсэст, ды весе ризксэст-мелявксост эйстэ идесынзе.

Азорось маласо талныця-мелявтыця седейтненень ды иди синдезь-тапазь ойметнень.

Ламо ризкст-мелявкст пракшныть видечисэнть лангскак, ды весе сынст эйстэ Азорось идесы сонзэ.

Сон ванстсынзе весе сонзэ ловажанзо: вейкеяк эйстэст а ули синдезь.

Пежетевенть чавсы-маштсы эсензэ зыянось, ды видечинь ломаненть авечкицятнень чумост ули пандозь.

Азорось идесынзе Эсь урензэ оймест, ды кияк Сонзэ лангс кемицятнень-нежедицятнень эйстэ а ули чумондозь.

__П.__ (_народонть туеме баславазь_) Пазонть чанстезэ лангсонок, сонзэ парочинзэ ды ломанень вечкеманзо коряс, течи, свал ды пингеде пингес.

__Н.__ Истя улезэяк.

__П.__ Шнамо тонеть Христос Пазонок, Минек кемеманок, шнамо Тонеть.

__Н.__ (_Шнамо ды течияк_) Вере Паз, ульть седеймариця (_колмоксть_). Баславимизь.

Нолдамо

__П.__ (_Коень коряс – кедьсэнзэ крест марто_): [кулозестэ вельмезь] Христос, минек алкуксонь Пазонок эсензэ Иневанькс Аванзо, чанстязь весень шнавкс апостолонзо, Иоанн чанстязь тетянок, Константинополень архиепископонть Златоустонь, чанстязтнень (_храмонь ды чинь чанстезь ломантнень_) ды весе чанстязтнень озномаст коряс, улезэ тенек седеймарицякс Пазось ды идесамизь минек Эсензэ парочисэнзэ ды ломанень вечкемасонзо.

__Н.__ (_ламо иень_ (_многолетие_): Ине Азоронок ды Тетянок минек…

[_Эли_: Кемечисэ Тонть лангс кемицятнень кемекстыть, Вере Паз, Церькованть, конань тон стявтык Эсеть Верьсэ].

***

### _Благодарственные молитвы_ | Сюкпрянь евтамонь ознома

__П.__ (_трапезанть прядомадо мейле_) Шнамо Тонеть, Вере Паз, Инешкипаз.

#### Васенце озномась

__Ч.__ Сюкпря евтан Тонеть (Инешкипаз), Вере Паз, што тон эзить нулгоде эйстэнь пежетевденть, максыть тень Тонть Иневаньксонть марто вейсэндявомс. Сюкпря Тонеть Тонть Менелень казнеть варчамонть кис. Ломанень вечкиця Азор, минек кис кулыця ды вельмиця ды минек ойменек ды рунгонок чанстямонь ды сынст паро енксонь кис неть пелемань ды эрямонь кандыця Таинстватнень максыця, максст жо, штобу сынь моненьгак улевельть оймем ды рунгом туртов ормаменстицякс, ятто ванстыцякс превень максыцякс, оймень виень сэтьмечисэ кирдицякс, кемемам кемевтицякс, вечкемам а кенгелицякс теицякс, тонть кармавтомат топавтыцякс, Тонть парочит ванстомга ды Тонть Масторозот кепедемга. Эдь мон, сынст эйсэ тонть чанстьсэ ванстозесь, эрьва чистэ ледстнинь Тонть парочит ды эринь уш аволь эсень кис, но Тонть кис, Минек Азоронть ды Паронь теицянть. Зярдо жо явован те эрямонть марто, эрямонть лангс кемезь, мон пачкодян се оймамо таркантень, косо свал гайгить шнамо вайгельтне, косо тонть а евтавикс мазычинь чачот лангс ваныцятнень невтемс кенярксост.

Тон – аштят минек виде мелекс, а евтавиця кенярксокс, Тонть вечкицятнень туртов, Христос Пазонок. Тонть шнатанояк минь пингеде пингес. Истя улезэяк.

#### Омбоце озномась

Ине Василиень озномазо

Христос Азоронок. Мастортнэнь Инязор. Весементь ладиця, сюкпря евтан Тонеть весе парочинть кис, конань тон максык монень ды васняяк Тонть Причастямот кис. Энялдан тонеть, ломанень вечкиця: ванстомак монь Тонть кедеть ало ды Тонть селмот ало ды макст монень эрямом прядовомс валдо Ойме марто. Причастякшномс Тонть Иневанькс тевезэть, пежетень нолдамонь кис ды Пингевтеме эрямонь кис.

Тон – Эрямонь кши, Чанстень лисьмапря. Парочинь максыця. Тонеть кучтанояк Шнамонок, Тонть Тетять ды Иневанькс Оймеялтот марто, течи, свал ды пингеде пингес. Истя улезэяк.


##### 3-це ознома

Пазчангов Симеон Метафрастонь озномазо

Тон эсеть мелеть коряс монень ярсамопелекс эсеть рунгот максыця, Тон – Тол, пултыця Тонть а кунсолыцятнень, илямак пулта монь. Монь теиця-ладиця, совак весе сэрьгам, кедезэнь, пильгезэнь, потмозон, седейзэм. Пултыть монь весе пежетень сардов тапаркстнэнь, ванськавтык оймем, валдомтыть арсемам, кемекстыть пильген, весе ежомарямон валдомтыть, целанек монь пелемазот совавтомак. Свал ванстак, кирдть, монь ве ено оймем туртов апаро валдо ды берянь тевде. Ванськавтомак ды шлямак ды ладямак, превс путомак, тонавтомак монь. Теемак монь Тонть Иневанькс Оймеялтонь эрямо таркакс, аволь пежетень эрямо таркакс, штобу монь пельде – Тонть Храмонть пельде причастямонь примамодо мейле, кода толдо туевель весе кежевесь, весе пежетевесь. Монь кис энялдыцякс евтан теть весе чанстявтнень: рунговтомо Вийтнень прявтнэнь, тонть икеле молицянть ды тонть крестицянть, весемень содыця апостолот, сынят марто Тонть Иневанькс Ават, конат иень озномаст, седеймариця Христос, монь пазом саик ды Валдочинь ломанекс теик Тонеть служицянть.

Тон ськамот шназят – минек ойменек валдочи, весе минь Тонеть кода Инешкипазонтень, кучтано Шнамонок эрьва чистэ.Истя улезэяк.

##### 4-це ознома

Чанстев рунгот Тонть, Иисус Христос Пазонок, кадык карми улеме монень пингевтеме эрямокс, тонть питневтеме Верет – пежетнень нолдыцякс. Ды те Причастямось карми улеме монень кенярксокс ды шумбрачикс, меельце судсот жо ды омбоце Тонть самстот макст монень, пежетевентень, стямс Тонть Шнамонтень вить енов, тонть иневанькс Авать ды весе пазчанговтнень озномаст коряс.


##### 5-це ознома

Иневанькс Азорава, Пазонь чачтыця, монь чополгадозь оймем валдочи, кемемам, совамо таркам, ванстыцям, ладсицям, кенярксом монь! Сюкпря евтан Тонеть, монень, пежетевентень мелеть явоманть кис ды Тонть церат рунгсонзо ды Верьзэнзэ причастямонть кис. Тон, алкуксонь Валдонь чачтыця, валдомтык монь седеем. Тон куломань а содыця лисьмапрянь чачтыця, макст тень эрямо, пежетьсэ куловтозентень. Тон седеймариця Пазонь чевте седей Ава, ульть тень седеймариця, макст монень, янксенма, эсь прянь сялдома, кевень седеем калавтома, сэтьмечи арсеман туртов, ды велявтома, пежетев арсемань полонстон. Ды макст монень монь меельце чис апак сялдо причастямс Тонть пельде оймем ды рунгом лецямс, макст тень эсь прянь чумондомань ды сюкпрянь евтамонь сельведть, штобу тонть шнамс ды моравтомс весе монь чинь перть. Тон шназят ды вечкевиксат пингеде пингес.Истя улезэяк.

_Ней нолдасыть. Трисвятой “Отче наш”_

***

#### Иоан Златоустонь нолдамонь тропарезэ

Тонть кургсто парочись толокс кирвазсь ды валдомтызе весе моданть, сон макссь модамасторонтень а вешемань сюпавчи ды пазонь кунсоломань превейчи. Тон жо Иоан Златоуст тетянок, эсь валсот минек тонавтозь, энялдат Христос Пазонть икеле минек ойменек ванстоманок кис.


(Шнамо) Сонзэ кондакось жо

Менельстэ тонеть максозь Пазчангось ды эсеть кельсэ весень тонавтыть сюконямо Троицантень ды вейкине Пазонтень, Иоан Златоуст, видечинь кандыця. Минь тонть теветь коряс шнатано тонть, эдь тон минек превспутыцянок ды пазонь валонь толковицянок.


(Ды течияк Богородица)

Христиантнэнь весе седейсэ ванстыця, Вере Пазонть икеле весень кис энялдыця пежетевтнень озномаст мариця, ульть лездыцякс, вечкевиксэнек, Тонеть кемема марто пшкадицятненень. Пшкадть Пазонь Чачтыця, кисэнек.

_Эли эште чинь тропаресь._

Инешкипаз, ульть седеймариця (_колмоксть_)

Херувимтнэде седе пек лововиця…

(_Шнамо ды нейгак_) слава и иныне)

_Нолдамо_ (отпуст).

***

