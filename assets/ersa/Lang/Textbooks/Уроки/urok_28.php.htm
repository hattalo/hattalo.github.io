<html><head><meta content="text/html; charset=windows-1251" http-equiv="Content-Type">
</head><body><table border="0" cellpadding="3" cellspacing="1" width="100%">
<tbody><tr>


<!--позиция вывода  ---- Комментарии (0) ----  в полной версии-->
<td width="100%">
<div align="justify"><b>Комськавксовоце урокось</b>
</div>
</td>
</tr>
<tr>
<td width="100%">
<font style="font-family: georgia,verdana,arial,sans-serif; color: rgb(102, 102, 102); font-size: 14px;"></font><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b> «ВАЛРИСЬМЕ»</b><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;">(«Предложение»)<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> На этом уроке мы познакомимся с главными и второстепенными членами предложения, поиграем в игры с предложениями.<br><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b> 1. ЮТАЗЕНТЬ ЛЕДСТЯМОСЬ</b><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> Кортамось молезэ теемавалтнэде ды сынст теевкстнэде.<br><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b> 2. ВАЛРИСЬМЕНЬ ЭРИЦЯТНЕДЕ ЁВКС</b><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">
 Синтаксисэнь Масторсо Валрисьмень ёнкссо эсь важост марто 
эрясть-аштесть инязор ды инязорава. Инязоронть лемезэль Лемкандый 
(Подлежащей), инязораванть — Теема (Сказуемой) — Сынтемест Синтаксисэнь 
Масторсо а теевиль вейкеяк валрисьме, сынь пачтильть валрисьменть 
зэмензэ, секс мерильть тенст прявтвалт (главной члент). Лемкандый 
инязоронтень пшкалильть КИЕ? ды МЕЗЕ? кевкстематнесэ. Сон пек вечкиль 
эрьва кодат лемть. Эрьва валрисьмесэ лемезэ лия.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> Теема инязоравась свал ёвтниль: МЕЗЕ ТЕИ, МЕЗЕ ТЕЙСЬ эли МЕЗЕ КАРМИ ТЕЕМЕ инязор мирдезэ.<br><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> Невтемга: Ашо, шожда пелесь састо уйсь сэнь менельганть.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> Мезесь? — Пелесь. Мезе тейсь? - Уйсь.<br><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">
 Кода уш ёвтазель, инязоронть ды инязораванть ульнесть важост: эрьванть 
эсензэ. Инязорось вечкиль мазыйстэ оршнеме. Сонзэ важонзо ульнесть 
невтиця валт (определения), конатне панжильть КОДАМО? ды КОДАТ? 
кевкстематнень.<br><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> Невтемга: Пелесь кодамо? — Ашо, шожда.<br><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> Инязораванть важонзо — поладыця валтнэ (дополненият). Сынест путневить падежень кевкстематне.<br><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> Невтемга: Уйсь кува? мезева? - менельганть.<br><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">
 Истя жо инязоравань важокс ульнесть лувонь, ёнксонь валтнэ 
(обстоятельстват). Сынь панжить ёнксвалонь (наречиянь) кевкстематнень: <br><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> Уйсь кода? - састо.<br><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">
 Прявтвалтнэ важовалтнэнь (второстепенной члентнэнь марто теить валонь 
эрьва кодат сюлмавкст: ашо пелесь; шожда пелесь; уйсь састо; уйсь 
менельганть.<br><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">
 Эряви ёвтамс, прявтвалтнэ (ЛЕМКАНДЫЕСЬ ды ТЕЕМАСЬ) ськамосткак маштыть 
тееме валрисьме. Истямо валрисьмеденть мерить аволь сравтозь.<br><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> Невтемга: Пелесь уйсь. Цёрась моры. Вармась пувазевсь.<br><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> Сравтозь валрисьменть (распространённое предложение) теить важовалтнэ.<br><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> Невтемга: Сёксень вармась кеждязь пувазевсь тарькс якшамосо.<br><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> Вана истя эрить Валрисьмень ёнкссонть.<br><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b> 3. КУДО</b><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;">(Ёвтнема)<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">
 Покш кудось аштесь Валдолей чиресэ. Маласонзо кассть пиже ёлганя 
килейть. Кудонть перька теезель сэнь тюссо артозь аволь сэрей пирявкс. 
Кудонть мазылгавтозь вальманзо ваныльть чилисема ёнов. Кизна кудось 
ваиль чувтонь тарадтнэнь ды лопатнень потс. Пирявкс потсо, вальмало, 
касыльть эрьва кодамо тюсонь цецят.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> Телень ловось копачилинзе кудонть ды пиренть сияждыця ашо вельтявкссо.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">
 Сырнекс певерильть сёксня килейтнень лангсто ожо лопатне.  Эрямонь 
иетне ливтить эряза нармунекс. Покш кудось аламонь-аламонь яла сыреди ды
 таштоми. Нусманясто ашти сон, теке нувсезь, ды ледстни одчинзэ. Сэтьме 
вармась, кудонть вакска ливтнезь, а весть марякшнось, кода тонась 
стакасто кувси.<br><br>(Муинк валрисьметнестэ прявтвалтнэнь ды важовалтнэнь, явшинк  валонь сюлмавкстнэнь).<br><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b> 4. НАЛКСЕМА «КИЕ ПОЛАДСЫ ВАЛРИСЬМЕНТЬ?» </b><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;">(Игра «КТО ПРОДОЛЖИТ ПРЕДЛОЖЕНИЕ?»)<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> Для игры необходимо приготовить карточки — полоски двух цветов (можно также сызнанки их обозначить цифрами 1, 2).<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">
 Играют несколько человек. Карточки перемешиваются. Каждый из играющих 
берёт по 2—3 карточки разного цвета. Ведущий ставит карточку  под  
номером 1 и  громко читает её текст.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">
 Играющие смотрят на свои карточки номер 2, и тот, у кого продолжение 
предложения, читает начало и продолжение. Играют по очереди. За 
предложение игрок получает 5 баллов. Выигрывает тот, у кого большее 
количество набранных баллов.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> Материал для карточек — полосок:<br><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> № 1<br>МОЛИ ПИЗЕМЕВ ДЫ ВАРМАВ <br>НАРМУНТНЕ ТУСТЬ<br>ЧУВТОТНЕНЬ ЛОПАСТ <br>КЕЖЕЙ ВАРМАСЬ СЕЗНИ СЫНСТ <br>ЧАВО ПАКСЯТНЕ ОЙМСИТЬ <br>СЕЕДЬСТЭ МОДАНТЬ ЛАНГС <br>ВИРЕНЬ РАКШАТНЕ<br><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> № 2<br>КЕЛЬМЕ СЁКСЕСЬ<br>ЛЕМБЕ МАСТОРОВ<br>ТЕЕВСТЬ ОЖОКС, ЯКСТЕРЕКС ДЫ ТЮЖАКС<br>ДЫ ПАНСИ МОДАНТЬ ЛАНГА<br>НУЕЗЬ СЮРОТНЕДЕ ДЫ ТАРГАЗЬ МОДАМАРТНЕДЕ<br>ПРАКШНЫ ШЕРЖЕЙ КЕЛЬМЕСЬ<br>АНОКСТЫТЬ   ЯКШАМО  ТЕЛЕНТЕНЬ<br><br>(Вейке-кавто  валрисьметь  ванкшнодо  валрисьмень  члентнэнь  коряс).</font></p></td>
</tr>
<tr>
<td width="100%">

<!--Ширина вывода полной версии-->

<table style="border-top: 1px dotted rgb(242, 243, 243);" border="0" cellspacing="0" width="100%">
<tbody><tr>
<td width="220"><i><font style="font-family: georgia,verdana,arial,sans-serif; font-size: 11px; color: black;">27 Jan 2009 </font></i><br> </td><td width="168"><div align="right">
<font style="font-family: georgia,verdana,arial,sans-serif; font-size: 11px;"><!--0 Комментарии</font--><br> 
</font></div>
</td>
</tr>
</tbody></table>
</td>
</tr>
</tbody></table>
<br><!-- News Powered by CuteNews: http://cutephp.com/ --></body></html>