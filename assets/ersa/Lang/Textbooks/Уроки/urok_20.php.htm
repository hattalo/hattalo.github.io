<html><head><meta content="text/html; charset=windows-1251" http-equiv="Content-Type">
</head><body><table border="0" cellpadding="3" cellspacing="1" width="100%">
<tbody><tr>


<!--позиция вывода  ---- Комментарии (0) ----  в полной версии-->
<td width="100%">
<div align="justify"><b>Комсеце урокось</b>
</div>
</td>
</tr>
<tr>
<td width="100%">
<font style="font-family: georgia,verdana,arial,sans-serif; color: rgb(102, 102, 102); font-size: 14px;"></font><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b> ВАЛОНТЬ ПЕЛЬКСЭНЗЭ</b><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> СОСТАВ СЛОВА</font></p><font style="font-family: georgia,verdana,arial,sans-serif; color: rgb(102, 102, 102); font-size: 14px;"><br></font><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">
 На этом уроке мы узнаем, из каких частей состоят эрзянские слова, 
познакомимся с эрзянскими падежами, узнаем сказку о том, как с помощью 
суффиксов образовались первые слова; при помощи домино поупражняемся в 
строительстве слов.<br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b><br>1.	Ютазенть ледстямось</b><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;">(Повторение пройденного)<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> Задаются друг другу вопросы по теме «Фонетика».<br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> <b><br>2.	Валонть пельксэнзэ </b><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;">(Состав слова)<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">
 В эрзянском языке родственные, однокоренные слова называются вейке 
пизэнь валт, вейке юронь валт. Пизэ — гнездо, т.е. одногнездовые, юр — 
корень, пе — окончание, конец. Новые слова образуются с помощью 
суффиксов. Приставок в эрзянском языке нет. Окончания слов — падежные 
окончания. В эрзянском языке 12 падежей:<br><b>Лемъёвтамонь</b> (именительный) <i>кие?</i> (кто?) <i>мезе?</i> (что?) кудо<br><b>Чачомань</b> (родительный) <i>кинь?</i> (кого?) <i>мезень?</i> (чего?) кудонь<br><b>Максомань</b> (дательный) <i>кинень?</i> (кому?) <i>мезнень? </i>(чему?) кудонень<br><b>Кортнемань</b> (отложительный) <i>киде?</i> (о ком?) <i>мезде?</i> (о чем?) кудодо<br><b>Чанстямонь</b> (местный) <i>кисэ?</i> ( кем?) <i>мейсэ?</i> ( чем?) кудосо<br><b>Лисемань-ушодомань</b> (исходный) <i>кистэ?</i> (от кого?) <i>мезестэ?</i> (от чего?) кудосто<br><b>Совамонь</b> (направительный) <i>ков?</i> (куда?) <i>мезев?</i> (во что?) кудов<br><b>Путомань</b> (вносительный) <i>кис?</i> (в кого?) <i>мезес?</i> (во что?) кудос<br><b>Молемань-ютамонь</b> (переместительный) <i>кива?</i> (по кому?) <i>мезева?</i> (по чему?) кудова<br><b>Велявтомань</b> (превратительный) <i>кикс?</i> (в кого?) <i>мезекс? </i>(в чего?)  кудокс<br><b>Вейкетстямонь</b> (сравнительный) <i>кишка? мезешка?</i> (величиной с кого? с чего?) кудошка<br><b>Аразьчинь</b> (изъятельный) <i>кивтеме? </i>(без кого?) <i>мезевтеме?</i> (без чего?) кудовтомо<br><br>ВЕЙКЕ ЮРОНЬ ВАЛТ <br>(ЛОВОМКА)<br>Истя жо, кода кудонть,<br>Юрозо ули валонть:<br>Атя, атяка, атякшке, <br>Ава, авака, авакшке, <br>Сур, суре, суркске, сурине,<br>Пире, пирявкске, пирине,<br>Ловны, ловнома, ловныця,<br><br>Ёвтни,  ёвтнема,  ёвтниця,<br>Озны, ознома, озныця,<br>Моры, морыця, морось, — <br>Муить валтнэнь валъюрост. <br><br>Вейке пизэнь мерить тенст, <br>Вейке юронь валт лемест.<br><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> Переведите считалку. В перечисленных группах слов найдите и обозначьте ВАЛЪЮР — корень слов.<br><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b>Ёвкс «BE ПИЗЭНЬ ВАЛТНЭДЕ, ВАЛЪЮРДО <br>ДЫ СУФФИКСТНЭДЕ»</b><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">
 Те ульнесь пек умок. Эрзянь Келень Масторсо Пазось тейсь валт. Ды 
аштесть неть валтнэ, прок покш паксясо идем кевть: башка-башка, эрьвась 
ськамочисэ.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">
 Сынст эйстэ васоло, лейга-латкова, эрясть суффикст. Суффикстнэде 
ульнесть ламо ды эрьва кодат. Сынь а содылизь эсест питнест, а 
чарькодильть, мезекс маштовить.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">
 Суффикстнэ зярыяксть якасть валтнэнь содавтомо, бажасть ялгакс улеме, 
вейсэнь тев тееме. Каштан валтнэ эзть ваннояк суффикстнэнь лангс.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> — Тынь аволь валт, мезекс эцетядо минек малас? Ялатеке мезеяк эйстэнк а лиси! — ацирьгалесть сынь.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">
 Истя тевесь аштевель пек кувать, а лисевельгак Келень Масторсо вана 
мезе. СУР валонтень пек вечкевсь ПИЛЕ валось. Ды ансяк каштанчись тензэ 
мешиль ёвтамс вечкемадонзо.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">
 ПИЛЕ валоськак виздиль ёвтнемс эсь вечкемадонть СУР валонтень. Истя 
каштангалезь ды виздезь сынь эрясть малав пинге. Ды уш эзть кемеяк 
зярдояк вастовомс.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">
 Ды вана весть Пазонь Покшчистэ, зярдо валтнэнь эйстэ тейневильть 
алкуксонь курмот-кармот (предметт), чийсть сынст вакска КС ды Т 
суффикстнэ. Арасть сынь СУР валонть ваксе, ды вана уш СУР валонть маласо
 аштесть мазыйдеяк мазый СУРКСТ. Ютасть сынь ПИЛЕ валонть вакска, ды 
косто-а косто теевсть ПИЛЕКСТ.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">
 Вана юты сынст вакска мазый ТЕЙТЕРЬ. Понгавтынзе сон ПИЛЕКСТНЭНЬ 
пилезэнзэ, СУРКСТНЭНЬ тонгинзе сурозонзо, мельспародонть мик моразевсь, 
пильгензэяк тусть киштеме.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> Мизолгадсь СУР валось, кецязевсь ПИЛЕ валось. Окойники сынь вастовсть.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">
 Лангозост ванозь, лия валтнэяк эзть карма покшкавтнеме, кармасть 
тердтнеме эсест малас суффикст ды тейнеме эрьва кодат од валт. Вай, зяро
 од валт теевсть!<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">
 Каштансто марясть пряст валтнэ, конатнень эйстэ теевсть седе ламо од 
валт. Сынь эсь пряст лемдизь валонь ушодыця пельксэкс — ВАЛЪЮРОКС.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> Сельме, сельмукшт, сельмедемс, сельмине; Карь, карьке, карсемс, карне, карькске;<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> Ёвкс, ёвтнемс, ёвтнема, ёвтниця, ёвтамо.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> СУФФИКСТНЭ ней парсте содасызь эсест таркаст, сынь свал аштить ВАЛЪЮР мельга.<br><br><i>Выбери родственные слова, выдели в них корень, суффиксы, окончание:</i><br><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">
 Покш, керне, кедь, покштянь, умарь, керь, пейди, пейделька, кедьге, 
покшке, кедне, рудаз, умаринадо, кедькс, рудазов, умарькске, керьксамс, 
рудазыясь, пейдема, пейдемс.<br><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> Илязт налкста ды сизе пакшатне, уроксо а берянь ули лиясто ютавтнемс вана истят налксемат:<br><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b> ЧУДИКЕРЬКСКЕ</b> <br>(налксема)</font></p><font style="font-family: georgia,verdana,arial,sans-serif; color: rgb(102, 102, 102); font-size: 14px;"><br><i>Эйкакштнэ кундсить кавтонь-кавтонь кедте кедьс ды теить «чудикерькс», сон «чуди» эйкакштнэ морыть</i><br><br>Чуди чудикерькске: чоль-чоль,  чоль-чоль-чоль.<br>Чии чудикерькске: жоль-жоль, жоль-жоль-жоль.<br>Ков сон истя чуди,ков сон истя капши?<br>Кие чудикерьксэнть лоткавтсы-пирясы?<br>Чуди сон покш леев: чоль-чоль, чоль-чоль-чоль.<br>Капши иневедев: жоль-жоль, жоль-жоль-жоль.<br>Пиризь чудикерьксэнть кавто эрзянь тейтерть. <br><br><i>Тейтертне нолдасызь кедест, «пирясызь» веденть</i>.<br><br>А чуди ней ведесь лоткась чудикерьксэсь.<br>Вай, мезе ней теемс, кода нолдамс веденть?<br>Кода ней кармавтомс чудемс чудикерьксэнть?<br>Ведявантень тенек эряви сюконямс,<br>Ведявантень тенек эряви энялдомс:<br>Ведява-сияка, сюконятанк тонеть,<br>Ведень азорава, одов нолдык веденть.<br>Кадык таго чуди сиянь чудикерьксэть<br>Кадык шольни-налкси  кольневтиця ведеть.<br><br></font><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> ВЕДЯВАСЬ: Нолдаса чудикерьксэнть, бути содасынк монь содамоёвксон!<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> Вана васенцесь: Митя тей, Митя тов, Митя совась аксялов. Мезе те? (Тенсть)<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> Содынка омбоценть: Кавто пекензэ, ниле пилензэ. Мезе те истямось? (Тодов).<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> Эйкакшт, витинк мелензэ монь Вирява  сазоронть: морадо моро вирев молемадо. Содатадо истямо эрзянь моро?<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> ЭЙКАКШТНЭ: «Авкай, молян мон вирев!» <i>(Арыть кирьксэс ды морыть моро).</i><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">
 ВЕДЯВАСЬ: Вадрясто морынк! Сюкпря. Ней тееде мельспаро лия сазором 
туртов — Норовавантень. Морадо тензэ раськень моро паксяв якамодо.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> ЭЙКАКШТНЭ: «Адядо, ялгат, розь паксяв!» <i>(Морыть).</i><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">
 ВЕДЯВАСЬ: Пек вечкевсть монень моронк. Эрьга, вейсэ морасынек ашо 
килейнеде ды эрзянь тейтерде моронть ЭЙКАКШТНЭ: «Пандо прясо од килей!» 
(Морыть Ведяванть марто вейсэ).<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> ВЕДЯВАСЬ: Паро, вановсь монь мелем, вечкевсть моронк сазорон туртов. Нолдаса чудикерькскенть <i>(аволды сиянь-сэнь пацинесэ)</i>. Кадык таго чуди ведесь!<br><i>(Эйкакштнэ таго теить «чудикерькс», сон таго карми «чудеме»).</i><br>Чуди чудикерькскесь: чоль-5-ксть<br>Чии чудикерькскесь: жоль-5-ксть<br>Ков сон истя чуди: чоль-5-ксть<br><br><i>(Истя налксемась моли седе тов)</i><br><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> ЛОВОМКА<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> (считалка)<br>Тантей  прякинеть  панинек,<br>Ойсэ —медьсэ сынст ваднинек.<br>Те — Ариснэнь, те — Ламзурнень,<br>Те — Валгужнэнь, те — Кечайнень.<br>Паницясь авам ды мон,<br>Налксемань ветицясь — тон.<br><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> РАКСЕМАТ<br>Сеель  пани  пачалксеть, <br>Ривезь вадни лемсэ (ойсэ),<br>Сеель пани пачалксеть,<br>Овто кишти кемсэ,<br>Верьгиз учи кенкш удало,<br>А нумолнэсь — орта ало.<br><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> ТРАВАМКА<br>Сергей-бергей лавкасо, <br>Туво чави палкасо <br>Сонзэ туво сускизе,<br>Кустемалов ускизе.<br>Тосо тувонть кудозо, <br>Рудаз потсо судозо.<br><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> КЕЛЬЯЖАМКАТ<br>Иля рака, иля рака, рака кундака<br>Кавто парень парьчиреть.<br></font></p></td>
</tr>
<tr>
<td width="100%">

<!--Ширина вывода полной версии-->

<table style="border-top: 1px dotted rgb(242, 243, 243);" border="0" cellspacing="0" width="100%">
<tbody><tr>
<td width="220"><i><font style="font-family: georgia,verdana,arial,sans-serif; font-size: 11px; color: black;">29 Jan 2009 </font></i><br> </td><td width="168"><div align="right">
<font style="font-family: georgia,verdana,arial,sans-serif; font-size: 11px;"><!--0 Комментарии</font--><br> 
</font></div>
</td>
</tr>
</tbody></table>
</td>
</tr>
</tbody></table>
<br><!-- News Powered by CuteNews: http://cutephp.com/ --></body></html>