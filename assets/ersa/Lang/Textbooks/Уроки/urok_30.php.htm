<html><head><meta content="text/html; charset=windows-1251" http-equiv="Content-Type">
</head><body><table border="0" cellpadding="3" cellspacing="1" width="100%">
<tbody><tr>


<!--позиция вывода  ---- Комментарии (0) ----  в полной версии-->
<td width="100%">
<div align="justify"><b>Колоньгеменце урокось</b>
</div>
</td>
</tr>
<tr>
<td width="100%">
<font style="font-family: georgia,verdana,arial,sans-serif; color: rgb(102, 102, 102); font-size: 14px;"></font><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b>НАЛКСЕМА «ЭРЗЯНЬ КЕЛЕНЬ МАСТОРСО»</b><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;">(Игра «В стране Эрзянского языка») <br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">Налксемась
 ютавтови зярыя команда эли налксиця юткова. Эрьванть ули эсензэ тюсонь 
фишказо. Цифра эли тешкс марто кубикенть ёртнезь, сынь мельга-мельцек 
молить Эрзянь Келень Масторонь китнева-янтнэва ды топавтыть 
кармавтоматнень. Кие сехте икеле пачкоди меельце кирькскентень, се улияк
 изницякс. Ветицясь (тонавтыцясь) шкань-шкань полавтни кармавтоматнень.<br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b><br>1.	ФОНЕТИКАНЬ ЁНКСОСЬ</b><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">1. Кодат эрзянь валонь сёрмадома койть содат? Сынст невтемга ёвтак зярыя валт<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">2. Максозь валстонть ёвтнить моравиця гайттнень смустест.	<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">3. Максозь валстонть муить аморавиця гайттнень ды ёвтнить сынст смустест.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">4. Муйть 1-2-3-4-5 гайтьсюлмавксонь (слогонь) валт. Кода неть валтнэ кандовить вейке ставкссто (строчкасто) омбоцес?<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">5. Аравтынк валтнэнь (нармунень, ракшань, тикшень, чувтонь, сюронь, ломанень, ошонь ды лия лемть) алфавитэнь коряс.<br><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b>2. КОРТАМОПЕЛЬКСЭНЬ ЁНКСОСЬ</b><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">1.Максозь валрисьместэнть муить лемвалтнэнь ды ёвтнек, мезе сындест содат (ванкшныть сынст кода кортамопелькс). <br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">2.Валрисьместэнть кочкить тюсвалтнэнь ды эрьвадонть ёвтнек, мезе содат.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">3.Максозь текстэнть эйстэ вешнить лемполавкстнэнь ды ёвтнек, мезе сындест содат.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">4.«Чилисемань» кодамояк ёвтнемасто вешнек эрьва кодат валмельгакст.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">5.Максозь валрисьместэнть муить теемавалтнэнь ды ванныть, кодамо сынь чачосо, зяронь кирдасо, шкасо ды лувсо (наклон.).<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">6.Кочказь текстэнть эйстэ вешнить теемавалонь теевкстнэнь ды ёвтнить сынст смустест.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">7.Ловт эрзякс 10-30 (15-35, 24-34 ...). Невтик, кода сёрмадовить кавто-колмо цётвалтнэ.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">8.Максозь текстэнть эйстэ муить ёнксвалтнэнь ды ёвтыть, мезе сынь невтить.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">9.Вешнек валрисьме, конасонть улить валмельгакст (сюлмиця валт, валбелькскеть, ёжонь валт).<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">10.Явшик валрисьменть валонь сюлмавкска, ёвтык, кода сынь сюлмазь.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">11.Валрисьместэнть муить лемкандыенть ды тееманть, явшик валрисьменть валонь сюлмавкска.<br><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b>3. МАЗЫЧИНЬ ЁНКС</b><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">1.Ёжомарямонь
 невтезь ёвтнек стихотворения чачома мастордо (иень шкадо, авадо, 
пертьпельксэнь ванстомадо эли лия), муить рифмань теиця валтнэнь.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">2.Морак эрзянь моро. Ёвтык, кодамо те морось (раськень эли поэтэнь вал лангс)?<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">3.Максозь валонть полавтник эрзянь падежга, 2-3 валтнэнь марто тейть валрисьметь.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">4.Максозь валтнэстэ суффикс вельде тейть од валт (сур + кс = суркс)<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">5.Муемс фольклоронь текстнэстэ эрьва кодамо жанрань ладсевкст.<br><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b>*****</b><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><i>Уважаемые читатели!</i> <br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">Boт
 и завершились уроки для тex, ктo хочет изучать эрзянский язык. Очень 
надеемся, что они вам пригодились. Возможно, кого-тo подтолкнули к 
творчеству — сочинительству игр, считалок, сказок и т.д.. Понятно, что 
за 30 уроков такой богатый язык, как эрзянский, изучить невозможно. 
Однако в настоящее время выпущено достаточное количество 
учебно-методического и справочного материала, и читатель может их 
использовать.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">Наша задача была очень скромной — подтолкнуть читателя к изучению очень древнего и красивого языка, как бы «заразить» его этим.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">В ходе публикации уроков, совместно с редакцией, мы провели маленький эксперимент по эрзянской языковой терминологии.</font></p><font style="font-family: georgia,verdana,arial,sans-serif; color: rgb(102, 102, 102); font-size: 14px;"><br><br><i></i></font><p align="right"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><i>Редакциянть пельде<br></i></font></p></td>
</tr>
<tr>
<td width="100%">

<!--Ширина вывода полной версии-->

<table style="border-top: 1px dotted rgb(242, 243, 243);" border="0" cellspacing="0" width="100%">
<tbody><tr>
<td width="220"><i><font style="font-family: georgia,verdana,arial,sans-serif; font-size: 11px; color: black;">27 Jan 2009 </font></i><br> </td><td width="168"><div align="right">
<font style="font-family: georgia,verdana,arial,sans-serif; font-size: 11px;"><!--0 Комментарии</font--><br> 
</font></div>
</td>
</tr>
</tbody></table>
</td>
</tr>
</tbody></table>
<br><!-- News Powered by CuteNews: http://cutephp.com/ --></body></html>