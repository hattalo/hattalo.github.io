<html><head><meta content="text/html; charset=windows-1251" http-equiv="Content-Type">
</head><body><table border="0" cellpadding="3" cellspacing="1" width="100%">
<tbody><tr>


<!--позиция вывода  ---- Комментарии (0) ----  в полной версии-->
<td width="100%">
<div align="justify"><b>Кемкавксовоце урокось</b>
</div>
</td>
</tr>
<tr>
<td width="100%">
<font style="font-family: georgia,verdana,arial,sans-serif; color: rgb(102, 102, 102); font-size: 14px;"></font><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b>АНТОНИМТЬ ДЫ СИНОНИМТЬ</b><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;">АНТОНИМЫ И СИНОНИМЫ<br><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b>1.ЮТАЗЕНТЬ КЕМЕКСТАМОСЬ</b> <br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;">(ЗАКРЕПЛЕНИЕ ПРОЙДЕННОГО)<br><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b>Тест «Содасак-арась фольклоронть?»</b></font></p><font style="font-family: georgia,verdana,arial,sans-serif; color: rgb(102, 102, 102); font-size: 14px;"><br>а)	Мезесь лездась эрзятненень важодеманть шождалгавтомсто ды оймсемстэ? Ёвксось эли морось?<br>б)	Мезе теильть аватне кулозь малавикс ломаненть велькссэ? Лайшильть эли урнильть?<br>в)	Сонзэ эряви кунсоломс, арсемс, мезе те истямось. Содамоёвкс эли содавкске (примета)?<br>г)	Куш сон вишка, эйсэнзэ домка смусть, превспутома. Мезе те? Валмеревкс эли нурька морыне?<br>д)	Мезенть эйсэ седе ламо видечи, аламо фантастика? Ёвксонть эли ёвтнеманть эйсэ?<br>е)	Мезенть седе стака ёвтамс? Кельяжамканть эли валмеревксэнть? <br>ж) 	Зярдо тякиненть нурсить, мезе тензэ морыть? Дёлямка эли лавсень моро?<br>з)	Кода эрзятне мерить легендатнеде ды преданиятнеде? Ёвкст эли ёвтамот?<br><br>ПАНЖИТЬ КЕВКСТЕМАТНЕНЬ:<br><br>а)	Кодат лемест кизэнь ковтнэнь?<br>б)	Кодат пангот тон содат?<br>в)	Кодат умарть касыть минек ёнкссонть?<br>г)	Кодат лезэв тикшеть содат?<br>д)	Мезенть пек учить кизна эмежень кастыцятне? (пизементь)<br>е)	Мезе эрси менельсэнть пиземеде мейле? (пиземечирьке)<br><br></font><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b>2. АНТОНИМТЬ ДЫ СИНОНИМТЬ</b><br>Обогащению словаря помогает знание слов, противоположных по значению (антонимов) и слов, близких по значению (синонимов)<br><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b>АНТОН ДЫ СИНОНА</b><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;">(ёвкс)<br><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">Эрясть-аштесть атят-бабат. Ульнесть сынст кавтаськеть эйкакшост цёрыне ды тейтерне<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">Цёрыненть
 лемезэ ульнесь Антон, тейтеренть — Синона. Эйкакштнэ пек а вейкеть 
обуцянь коряс ульнесть: Синона — кунсолыця, мелень ваныця, 
тетянстэнь-аванстэнь эрьва тевсэ лездыця, чевте седей, мельстуиця 
эйкакш. Антон — акунсолыця, аксун, кежей, нузякс, свал каршо молиця, 
мекевланг теиця цёрыне, пелькстыця, сёвныця, киньгак марто аладиця.<br>Весементь лангс сынст вановтост ульнесть а вейкеть. <br>Синона корты: — Вай, кодамо течи ловось ванькс, ашо!<br>Антон музгорди: — Ловось течи рудазов, раужо!<br>Синона: — Чувтось покш, сэрей, тарадонзо тустот, лопанзо чевтеть, вадрят.<br>Антон: — Чувтось вишка, алкине, тарадонзо чу-рот, лопанзо калгодот, берянть.<br>Синона: — Ушосонть якшамо. Эряви оршнемс лембестэ — кельмат!<br>Антон: — Ушосонть лембе. Оршнема седе шождасто — псилгадат!<br>Ды вана истя свал! Кодаяк вейке мельс а прыть.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">Эрьва кельсэ улить валт, конат смустень коряс аштить карадо каршо. Сынест мерить <b>антонимть</b>.
 Сынст превсэ кирдемга ледстинк Антон цёрыненть. Валтнэ, конат смустень 
коряс малавикст, молить Синонань обуцянзо ёнов. Сынест мерить <b>синонимть</b>. (<i>Найдите в этой сказке синонимы и антонимы</i>)<br><br><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b>ВАЛОНЬ ВЕШНЕМА</b><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;">ПОИСКИ СЛОВ (игра)</font></p><font style="font-family: georgia,verdana,arial,sans-serif; color: rgb(102, 102, 102); font-size: 14px;"><br></font><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b>СЮЛМИТЬ СИНОНИМЕНЬ ПАРАТНЕНЬ</b> <br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;">(Свяжи синонимические пары)</font></p><font style="font-family: georgia,verdana,arial,sans-serif; color: rgb(102, 102, 102); font-size: 14px;"><br></font><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b>СЮЛМИТЬ АНТОНИМЕНЬ ПАРАТНЕНЬ</b><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;">(Свяжи антонимические пары)</font></p><font style="font-family: georgia,verdana,arial,sans-serif; color: rgb(102, 102, 102); font-size: 14px;"><br><br></font><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">От эрзянской синонимической пары проведи линию к соответствующей русской синонимической паре<br><i>Например: ялга-оя — друг-товарищ; начко-летьке — мокрый-сырой</i> <br><br>калгодо-чевте<br>теле-кизэ<br>сэрей-алкине<br>молемс-аштемс<br>прамс-стямс<br>валске-чокшнэ<br>чи-ве<br>виев-лавшо<br>совамс-лисемс<br>раужо-ашо<br>чаво-пешксе<br><br>идти-стоять<br>черный-белый<br>твердый-мягкий<br>зима-лето<br>высокий-низкий<br>сильный-слабый<br>упасть-встать<br>утро-вечер<br>пустой-полный<br>день-ночь<br>войти-выйти<br><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b>АНТОНИМТНЕ ВАЛРИСЬМЕСЭ</b><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;">(антонимы в предложении)</font></p><font style="font-family: georgia,verdana,arial,sans-serif; color: rgb(102, 102, 102); font-size: 14px;"><br></font><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b>СИНОНИМТНЕ ВАЛРИСЬМЕСЭ </b><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;">(синонимы в предложении)</font></p><font style="font-family: georgia,verdana,arial,sans-serif; color: rgb(102, 102, 102); font-size: 14px;"><br><i>Найдите синонимы и антонимы в предложениях:</i><br>Тельня читне нурькинеть, кизна кувакат. <br>Пиксэсь эчке, суресь човине. <br>Модась раужо, ловось ашо. <br>Тодовось чевте, кевесь калгодо. <br>Менелесь вере, модась ало. <br>Толось эжди, эесь кельмевти. <br>Калмамсто авардить, клоунонь ваномсто пейдить.<br><br>Таня монь вадря ялгам, Ольгаяк паро оям. <br>Васянь пек кецявтызе тетянзо самось, сон вельть кенярдсь Петя лелянстэньгак. <br>Атясь ульнесь пек сыре, кудозояк вельть таштоль. <br>Тикшесь валске начколь, секс оршамонзо Верань летькельть. <br>Стака задачанть лангсо пря яжась тетям, лелямгак арсесь, кода сонзэ решамс. <br>Марина састо мольсь кинть ланга, вакссонзо стамбаро эскелясь Ванине. <br>Цёрась колызе вальманть ды порксызе цецянь чакшонть.<br><br></font><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b>КОДА МЕРЕВЕЛЬ АНТОН, КОДА СИНОНА?</b><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;">(налксема)</font></p><font style="font-family: georgia,verdana,arial,sans-serif; color: rgb(102, 102, 102); font-size: 14px;"><br>СИНОНА: Верьга ливтнесь вишка нармушкине, сон ульнесь ашо ды мазый.<br>АНТОН: ?<br>АНТОН: Тетям тейсь алкине кудо. Тосо свал ульнесь лембе.<br>СИНОНА: ?</font></td>
</tr>
<tr>
<td width="100%">

<!--Ширина вывода полной версии-->

<table style="border-top: 1px dotted rgb(242, 243, 243);" border="0" cellspacing="0" width="100%">
<tbody><tr>
<td width="220"><i><font style="font-family: georgia,verdana,arial,sans-serif; font-size: 11px; color: black;">30 Jan 2009 </font></i><br> </td><td width="168"><div align="right">
<font style="font-family: georgia,verdana,arial,sans-serif; font-size: 11px;"><!--0 Комментарии</font--><br> 
</font></div>
</td>
</tr>
</tbody></table>
</td>
</tr>
</tbody></table>
<br><!-- News Powered by CuteNews: http://cutephp.com/ --></body></html>