<html><head><meta content="text/html; charset=windows-1251" http-equiv="Content-Type">
</head><body><table border="0" cellpadding="3" cellspacing="1" width="100%">
<tbody><tr>


<!--позиция вывода  ---- Комментарии (0) ----  в полной версии-->
<td width="100%">
<div align="justify"><b>Комсьвасенце урокось</b>
</div>
</td>
</tr>
<tr>
<td width="100%">
<font style="font-family: georgia,verdana,arial,sans-serif; color: rgb(102, 102, 102); font-size: 14px;"></font><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b>ЛЕМВАЛТ</b><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;">ИМЯ СУЩЕСТВИТЕЛЬНОЕ<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">На
 этом уроке мы обобщим знания о существительном; остановимся на 
эрзянских особенностях этой части речи; поиграем в игры с 
существительными; выучим запоминалки.<br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b>1. Лемвалтнэде стих</b><br>Стих об имени существительном</font></p><font style="font-family: georgia,verdana,arial,sans-serif; color: rgb(102, 102, 102); font-size: 14px;"><br>Валтнэ неть предметт невтить,<br>Мезе? кевкстеманть панжить.<br>Ламо предметт — кевкстнек мезть?<br>Бути ломань, кевкстнек кие?<br>Ламо ломанть, сестэ — кить?<br>Неть валтнэнень эрзянь кельсэ,<br>Содадо, лемвалт мерить <br><br></font><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b>2. Лемвалтнэнь цётамост </b><br>Число существительных</font></p><font style="font-family: georgia,verdana,arial,sans-serif; color: rgb(102, 102, 102); font-size: 14px;"><br>Лемвалтнэ эрсить <b>вейкень</b> ды <b>ламонь</b> кирдасо:<br>кудо - кудот <br>пире — пиреть <br>солдат — солдатт <br>вальма — вальмат <br>поколь — покольть<br>гайть — гайтть<br><br></font><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b>3. Покшсто ды вишкинестэ сёрмадовиця лемвалтнэде</b><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;">О собственных и нарицательных существительных</font></p><font style="font-family: georgia,verdana,arial,sans-serif; color: rgb(102, 102, 102); font-size: 14px;"><br></font><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">Покшсто
 сёрмадовить ломанень лемтне, тетялемтне, буйлемтне (фамилиятне): Тюштя,
 Пургаз, Баюш, Боляень Акай, Пизел Охонень Петра (Пизелкин Пётр 
Афанасьевич); ракшань лемтне: Барбос, Онгай, Мурка, Пилюкш. Сынест 
мерить <b>эсь лемть</b> (собственные). Лия лемвалтнэ сёрмадовить вишкинестэ, сынь невтить ансяк предметт. Мерить тенст <b>истяконь лемть</b> (нарицательные).<br><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b>ЭРЗЯНЬ РАСЬКЕДЕНТЬ</b><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">Эрзянь
 раськесь пек кезэрень. Умонь шкатнестэ сонзэ инязорокс ульнесть Тюштя, 
Пургаз, Алабуга, Баюш ды лият. Ёвкстнэ ды ёвтамотне кандызь тенек эрзянь
 маралятнень (богатыри) лемест: Сабан, Сурай, Сияжар, Качел, Русяй, 
Оришка... Эрзянь сюпав фольклорось содавтымизь мазый ды виев ойме 
тейтерь-аватнень мартояк: Киля, Литова, Куляша, Умарина, Каня ва, 
Кевганя ды лият.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">Эрзянь
 раськесь макесь модамастор лангс ламо содавикс ломанть: Никон 
патриархось, Варенцов-Коринфский архитекторось, Авксентий Юртов ды Макар
 Евсевьев тонавтыцятне, Степан Эрьзя скульпторось, Лидия Русланова 
морыцясь, Василий Чапаев ды Максим Пуркаев ушмодейтне ды ламо лият.<br>М</font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">уинк текстэнть эйстэ эсь лемтнень ды истяконь лемтнень (собственной ды нарицательной существительнойтнень).<br><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b>4. Оймев ды аволь оймев лемвалт</b><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;">Одушевленные и неодушевленные существительные</font></p><font style="font-family: georgia,verdana,arial,sans-serif; color: rgb(102, 102, 102); font-size: 14px;"><br></font><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">Оймев лемвалтнэ эрзянь кельсэ — ломанень невтицятне, весе лиятне — аволь оймевть.<br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b>Налксема «КИЕ? ЭЛИ МЕЗЕ?»</b><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;">Игра «Кто? Что?</font></p><font style="font-family: georgia,verdana,arial,sans-serif; color: rgb(102, 102, 102); font-size: 14px;"><br></font><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">Ловомкань
 коряс кочкави налксемань ветицясь. Налксицятне ёвтнить тензэ валт, 
конатне-нень сон путы кевкстема: КИЕ? КИТЬ? эли МЕЗЕ? МЕЗТЬ?<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">Невтемга: кудо — мезе? тейтерь — кие? (Бути ветицясь маняви, а видестэ путсы кевкстеманть, сон полавтови)<br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b>ВИРЯЗ ЦЁРЫНЕДЕНТЬ</b><br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">Эрясь-аштесь
 цёрыне. Лемезэ ульнесь Виряз. Вирязонь ульнесь кисказо Гав-Гав, катказо
 Мав-Мав, Иго-го лишминезэ ды Хрю-Хрю тувозо. Виряз ульнесь пек вадря 
азор. Вирязонь сазорказо Татю пек вечкиль налксеме някинесэ (в куклы). 
Татюнь ульнесть вете няканзо: Алда, Леся, Нал я, Тася, Сола. Тейтернесь 
чинь-чоп мартост налксесь. Вирязонь тетязо тракторист. Цёрыненть мельс 
вельть тукшнось, зярдо тетязо сайнекшнизе сонзэ паксянь сокамо. Вирязонь
 авазо хирург. Ламо ломаннень сон тейсь операцият, ламонень лездась. 
Ломантне кортыть: Татьяна Петровнань кедензэ сырнень.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"> (Муемс текстстэнть оймев ды аволь оймев лемвалтнэнь).<br><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b>5. Лемвалтнэнь полавтневемадост</b><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;">О склонении существительных</font></p><font style="font-family: georgia,verdana,arial,sans-serif; color: rgb(102, 102, 102); font-size: 14px;"><br></font><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">Лемвалтнэ
 полавтневить падежга. Рузокс тенень мерить склонение. Эрзянь падежтнэде
 минь кортынек тедедень 2-це №-сэ. Сынст а стака тонавтнемс, эряви ансяк
 чарькодемс смустест. Тенень лездыть кевкстема валтнэяк.<br></font></p><p align="CENTER"></p><p><font style="font-family: georgia,verdana,arial,sans-serif; color: rgb(102, 102, 102); font-size: 14px;">ЭРЗЯНЬ ПАДЕЖТНЭНЬ СМУСТЕСТ</font></p><font style="font-family: georgia,verdana,arial,sans-serif; color: rgb(102, 102, 102); font-size: 14px;"><br><b>Лемъёвтамонь </b> (им. п.) (ёвты лем) <i> кие? мезе? </i> aва,  Таня, ломань, кши, овто, вирь<br><b>Чачомань</b>  ( род. п.) (невти, кинь сон) <i>кинь? мезень? </i> aвань, Танянь, ломанень, кшинь, овтонь, вирень<br><b>Максомань</b>  (дат.п.) (максомс) <i>кинень? мезнень? </i> aванень, Танянень, ломаннень, кшинень, овтонень, вирнень<br><b>Кортнемань</b>  (отл.п.) (кортнемс) <i>киде? мезде? </i> aвадо, Танядо, ломанде, кшиде, овтодо, вирде<br><b>Чанстямонь</b>  (местн.п.) (мейсэ теемс) <i>кисэ? мейсэ? </i>  aвасо, Танясо, ломаньсэ, кшисэ, овтосо, вирьсэ <br><b>Лисемань-ушодомань</b>  (исх.п.) (косто лисемс, мейстэ ушодомс) <i>кистэ? мезестэ? </i>  aвасто, Танясто, ломаньстэ, кшистэ, овтосто, вирьстэ<br><b>Совамонь-путомань </b> (внос.п.) (совамс-путомс) <i>кис? мезес? </i>  aвас, Таняс, ломаньс, кшис, овтос, вирьс <br><b>Молемань-ютамонь</b> (перемест.п.) (кува молемс) <i>кива? мезева? </i>  aвава, Танява, ломаньга, кшива, овтова, вирьга<br><b>Велявтомань</b>  (превр.п.) (велявтомс-теевемс) <i>кикс? мезекс? </i>  aвакс, Танякс, ломанекс, кшикс, овтокс, вирекс<br><b>Вейкетстямонь </b> (сравн.п.) (кие, мезе ваксс аравтови, кинь, мезень коряс онкстави) <i>кишка? мезешка? </i>  aвашка, Таняшка, ломаньшка, кшишка, овтошка, вирьшка <br><b>Аразьчинь</b>  (изъят. п.) (кадовомс) <i>кивтеме? мезевтеме? </i>  ававтомо, Танявтомо, ломантеме, кшивтеме, овтовтомо, виртеме <br><br></font><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">В
 эрзянском языке лемвалт (существительные) бывают 3 склонений. Васенце —
 первое (основное), омбоце — второе (указательное), колмоце — третье 
(притяжательное). Формы первого (основного) склонения употребляются для 
обозначения предмета вообще. Существительные в этом склонении изменяются
 по 12 падежам и только в единственном числе.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">Второе
 (указательное) склонение употребляется для обозначения предмета с 
указанием на него, как на предмет определённый, конкретный. Оно выражает
 то, о чем уже шла речь когда-то между собеседниками, что известно им по
 какой-либо ситуации общения, то, что известно говорящему.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">Существительные
 в указательном склонении изменяются по 10 падежам. В именительном 
падеже ед. числа признаком определённости является суффикс -сь, в 
косвенных падежах — -нть, во множественном числе -тне/-тнэ: авась, 
кудонть, вальматне и т.д.<br></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;">Третье
 (притяжательное) склонение — это склонение имен существительных с 
лично-притяжательными суффиксами. Они показывают принадлежность предмета
 1, 2, 3 лицам единственного и множественного числа. В зависимости от 
лица и числа обладателя, суффиксы образуют 6 рядов:<br><br>1л. МОНЬ (мой, моя, моё) САЗОРОМ, ПИРЕМ<br>1л. МИНЕК (наш, наша, наше) САЗОРОНОК, ПИРЕНЕК<br> <br>2л. ТОНЬ (твой, твоя, твоё) САЗОРОТ, ПИРЕТЬ  <br>2л. ТЫНК (ваш, ваша, ваше) САЗОРОНК, ПИРЕНК<br>                                   <br>3л. СОНЗЭ (его, её) САЗОРОЗО, ПИРЕЗЭ       <br>3л. СЫНСТ (ихний, ихняя, ихнее) САЗОРОСТ, ПИРЕСТ                           <br><br>В
 притяжательном склонении существительные изменяются по 9 падежам. Перед
 падежными окончаниями в зависимости от гармонии гласных при склонении 
по лицам перед суффиксами могут появляться НАРАЩЕНИЯ — о-, -е в словах, 
оканчивающихся на согласный.<br>ТЕВ (дело) - р.п. - ТЕВЕНЬ в 3 л. ТЕВЕЗЭ<br>ВАЛ (слово) - р.п. ВАЛОНЬ в 1 л. - ВАЛОМ<br><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><b>6. НАЛКСЕМА: «НИЛЕЦЕСЬ - АЭРЯВИКС»</b><br></font></p><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;">(«Четвертый лишний»)</font></p><font style="font-family: georgia,verdana,arial,sans-serif; color: rgb(102, 102, 102); font-size: 14px;"><br><br>1.	ОВТО, РИВЕЗЬ, УРОСЬ, СЕЕЛЬ.<br>2.	САЗОР, ЯЛАКСОМ, ТЕТЯЗО, ЛЕЛЯТ.<br>3.	КУЯРОСЬ, РЕПСТНЭ, КШУМАНЬ, КСНАВОСЬ.<br>4.	ВАКАНТ, ПЕНЧТЬ, ПАРТЬ,  САЛДЫРЬКС.<br><br></font><p align="CENTER"><font style="font-family: georgia,verdana,arial,sans-serif; color: rgb(102, 102, 102); font-size: 14px;">7. ВАСЕНЦЕ ЛОВ.</font></p><font style="font-family: georgia,verdana,arial,sans-serif; color: rgb(102, 102, 102); font-size: 14px;"><br>Сась
 телесь. Алёша лиссь ушов — дивазевсь. Састыне прась лов. Ловонть эйстэ 
мольсь валдо. Менелесь теке сувтнесь ло¬вонть покш сувтемесэнзэ. Ков 
седе ламо прась ловось, тов седеяк валдомсь ушось.<br>Цёрынесь чукинзе кемензэ ловдонть ды совась кухняс.<br>—	Шумбратадо! — серьгедсь Алёшка<br>совамсто.<br>—	Шумбрачи,  Алексей!  — мерсь <br> поварось.<br> — Неик, Алексей, пенгенек лов <br>потсот, а мейсэ уштомс каштомонть. <br><i></i></font><p align="right"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><i>(Никул  Эркаень коряс).<br><br>(<i>Муинк текстэнть эйстэ лемвалтнэнь.  Ветешка юткстост ванкшнодо, кода кортамопелькс</i>).<br><br></i></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><i>Невтемга: Алёша — лемвал, эсь лем, оймев, веень кирдасо, 1-це полавтнемасо, лемъёвтамонь (именительной) падежсэ.<br></i></font></p><p style="text-indent: 30px; margin-top: 0pt;"><font style="font-family: georgia,verdana,arial,sans-serif; color: rgb(102, 102, 102); font-size: 14px;"><i>Сувтемесэнзэ (сувтеме) — лемвал, истяк лем, аволь оймев, веень кирдасо, 3-це полавтнемасо,   чанстямонь (местной) падежсэ.<br><br></i></font></p></td>
</tr>
<tr>
<td width="100%">

<!--Ширина вывода полной версии-->

<table style="border-top: 1px dotted rgb(242, 243, 243);" border="0" cellspacing="0" width="100%">
<tbody><tr>
<td width="220"><i><font style="font-family: georgia,verdana,arial,sans-serif; font-size: 11px; color: black;">28 Jan 2009 </font></i><br> </td><td width="168"><div align="right">
<font style="font-family: georgia,verdana,arial,sans-serif; font-size: 11px;"><!--0 Комментарии</font--><br> 
</font></div>
</td>
</tr>
</tbody></table>
</td>
</tr>
</tbody></table>
<br><!-- News Powered by CuteNews: http://cutephp.com/ --></body></html>